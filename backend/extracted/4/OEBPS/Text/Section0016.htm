<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/1.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font1">9.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font1">La truppa d’assalto di Trotzki si compone di un migliaio d’operai, di soldati e di marinai. L</span><span class="font1" style="font-style:italic;">'elite</span> <span class="font1">di questa truppa è stata scelta fra gli operai delle officine di Putilow e di Wiborg, tra i marinai della flotta del Baltico e tra i soldati dei reggimenti lettoni. Durante dieci giorni, sotto il comando di Antonow-Ovseienko, le guardie rosse, la truppa d’assalto di Trotzki, compiono una serie di esercitazioni « invisibili » nel centro della città. Nella folla dei disertori che ingombrano le strade, nel disordine che regna nei palazzi del governo, nei Ministeri, negli uffici dello Stato Maggiore Generale, delle Poste, delle Centrali telefoniche e telegrafiche, nelle stazioni ferroviarie, nelle caserme, nelle direzioni dei servizi tecnici della capitale, quegli uomini disarmati che, a piccoli gruppi di tre o quattro, si allenano in pieno giorno alla tattica insurrezionale, passano inosservati.</span></p>

  <p><span class="font1">La tattica delle «esercitazioni invisibili», dell’allenamento all’azione insurrezionale, di cui Trotzki ha dato il primo esempio nel colpo di Stato dell’ottobre 1917, è ormai entrata nella strategia rivoluzionaria della Terza Intemazionale. I principii applicati da Trotzki si ritrovano enunciati e sviluppati nei manuali del Comintern. All’Università cinese di Mosca, fra le materie d’insegnamento, vi è la tattica delle « esercitazioni invisibili», che Borodin, sulla base dell’esperienza di Trotzki, ha così bene applicata a Shangai. Gli studenti cinesi, nell’Università Sun-Yat-Sen della Via Wolkonka, a Mosca, imparano gli stessi principii, che le organizzazioni comuniste di Germania mettono in pratica ogni domenica, in pieno giorno, per esercitarsi alla tattica insurrezionale, sotto gli occhi della polizia e dei buoni borghesi di Berlino, di Dresda e di Amburgo.</span></p>

  <p>&nbsp;</p>

  <p>&nbsp;</p>

  <p><span class="font1">Nell’ottobre 1917, nei giorni che precedono il colpo di Stato, la stampa reazionaria, liberale, menscevica e socialista rivoluzionaria, non fa che denunciare all’opinione pubblica l’attività del Partito bolscevico, che prepara apertamente l’insurrezione: Lenin e Trotzki sono accusati di voler rovesciare la Repubblica democratica per instaurare la dittatura del proletariato. Essi non fanno mistero, scrivono i giornali borghesi, dei loro propositi criminali; l’organizzazione della rivoluzione proletaria procede alla luce del sole; i capi bolscevichi, nei loro discorsi alle folle d’operai e di soldati ammassati nelle officine e nelle caserme, annunziano ad alta voce che tutto è pronto, che il giorno della rivolta è vicino. Che cosa fa il governo? perché non ha ancora arrestato Lenin, Trotzki, e gli altri membri del Comitato Centrale? quali misure sono state prese per difendere la Russia dal pericolo bolscevico?</span></p>

  <p><span class="font1">Non è vero che il governo di Kerenski non abbia preso le misure necessarie per la difesa dello Stato. Kerenski, bisogna rendergli questa giustìzia, ha fatto tutto quanto era in suo potere per far fronte al pericolo di un colpo di Stato: al suo posto, Poincaré, Lloyd George, MacDonald, Giolitti o Stresemann, non avrebbero agito diversamente. Il metodo difensivo di Kerenski consiste nell’applicazione di quei sistemi di polizia, ai quali si sono sempre affidati in tutti i tempi, e si affidano anche ai nostri giorni, tanto i governi assoluti quanto i governi liberali. E' ingiusto accusare Kerenski d’imprevidenza e d’insufficienza: sono i sistemi di polizia che non bastano più a difendere lo Stato contro la tecnica insurrezionale moderna. L’errore di Kerenski è lo stesso in cui cadono tutti i governi che considerano il problema della difesa dello Stato come un problema di polizia.</span></p>

  <p><span class="font1">Coloro che accusano Kerenski d’imprevidenza e d’insufficienza, dimenticano l’abilità e il coraggio di cui egli aveva dato prova nelle giornate di luglio, contro la sollevazione degli operai e dei disertori, e, in agosto, contro l’avventura reazionaria di Kornilow. Egli non aveva esitato, in agosto, a fare appello alle stesse forze bolsceviche, per impedire ai cosacchi di Kornilow di spazzar via le conquiste democratiche della rivoluzione di febbraio. La condotta di Kerenski in quell’occasione aveva meravigliato lo stesso Lenin: « bisogna » diceva « diffidare di Kerenski; non è un imbecille ». Si deve esser giusti verso</span></p>

  <p><span class="font1">Kerenski: egli non poteva, in ottobre, far diversamente da come ha fatto, per difendere lo Stato contro l’insurrezione bolscevica. Trotzki affermava che nella difesa dello Stato sono i sistemi che contano. Kerenski o Lloyd George, Poincaré o Noske, il metodo che essi avrebbero adottato in ottobre non poteva essere che uno solo, il metodo classico delle misure di polizia.</span></p>

  <p>&nbsp;</p>

  <p>&nbsp;</p>

  <p><span class="font1">Per far fronte al pericolo, Kerenski provvede a guarnire di truppe fedeli al governo, allievi ufficiali e cosacchi, il Palazzo d’inverno, il Palazzo di Tauride, i Ministeri, le Centrali telefoniche e telegrafiche, i ponti, le stazioni, la sede dello Stato Maggiore Generale, gli incroci più importanti nel centro della città. I ventimila uomini sui quali egli può contare nella capitale, sono, così, mobilitati per proteggere i punti strategici della organizzazione politica e burocratica dello Stato. E' qui l’errore di cui Trotzki approfitta. Altri reggimenti fedeli a Kerenski sono ammassati nei dintorni di Pietrogrado, a Zarskoie-Selo, a Kolpino, a Gatchina, a Oboukhowo, a Pulkowo, cerchio di ferro che l'insurrezione bolscevica dovrà spezzare per non morir soffocata. Tutte le disposizioni necessarie a garantire la sicurezza del governo, sono state prese: distaccamenti di Junker percorrono giorno e notte la città. Nidi di mitragliatrici vengono appostati ai crocicchi, all’estremità delle arterie principali, all’imbocco delle piazze, sui tetti delle case lungo la Prospettiva Newski. Pattuglie di soldati s’incrociano in mezzo alla folla. Delle autoblinde passano lentamente, si aprono un varco con l’urlo lungo delle sirene. Il disordine è spaventoso. « Ecco il mio sciopero generale» dice Trotzki a Antonow-Ovseienko, mostrando la folla che turbina nella Prospettiva Newski.</span></p>

  <p><span class="font1">Kerenski non si è limitato soltanto alle misure di polizia. Egli ha messo in opera tutta la macchina politica. Egli non pensa soltanto ad aggrapparsi agli elementi di destra: vuole garantirsi a qualunque costo l’appoggio degli elementi di sinistra. Ciò che lo preoccupa è l’azione dei sindacati. Egli sa che i capi dei sindacati non sono con i bolscevichi. Su questo punto, la critica di Kamenew e di Zinoview alla tesi insurrezionale di Lenin e alla tattica di Trotzki, è giusta. Lo sciopero generale è un elemento indispensabile dell’insurrezione: senza l’appoggio dello sciopero generale, i bolscevichi non avranno le spalle coperte, mancheranno il colpo. A questo proposito, Trotzki ha definito l’insurrezione «un pugno tirato a un paralitico». Per riuscire, occorre all’insurrezione che la vita di Pietrogrado sia paralizzata dallo sciopero generale. I capi dei sindacati non sono con i bolscevichi, ma le masse organizzate pendono dalla parte di Lenin. Non potendo avere le masse, Kerenski vuole assicurarsi i capi dei sindacati, farne i propri alleati. E' con molta fatica ch’egli ne ottiene la neutralità. Quando Lenin apprende che Kerenski si è assicurato la neutralità delle organizzazioni sindacali, «Kamenew aveva ragione » dice a Trotzki « senza l’appoggio dello sciopero generale, la vostra tattica è destinata a fallire».</span></p>

  <p><span class="font1">«Ho il disordine dalla mia parte» risponde Trotzki « è più di uno sciopero generale ».</span></p>

  <p><span class="font1">Per capire il piano di Trotzki, bisogna rendersi conto di ciò che è Pietrogrado in quei giorni. Folle enormi di disertori, che al primo segnale della rivoluzione di febbraio hanno abbandonato le trincee, rovesciandosi sulla capitale come per dare il sacco al regno della libertà, si accampano da sei mesi nelle strade e nelle piazze, stracciati, sudici, miserabili, briachi ed affamali, timidi e feroci, pronti alla sommossa e alla fuga, col cuore bruciato dalla sete della vendetti e della pace. Seduti lungo i marciapiedi della Prospettiva Newski, all’orlo della fiumana di popolo che scorre lentamente nella grande si rada tumultuosa, file interminabili di disertori vendono armi, opuscoli di propaganda, sigarette, semi di girasole. Nella Piazza Znamenskaia, davanti alla Stazione di Mosca, la confusione è indescrivibile: la folla ondeggia, cozza nei muri, si ritrae come per prendere lo slancio, rotola in</span> <span class="font1">avanti con degli urli selvaggi, si infrange come un’onda schiumosa sulla ressa dei carri, dei camion, dei tram, ammassati intorno alla statua di Alessandro III, con un clamore assordante che, di lontano, sembra il clamore di un massacro. Dopo il ponte sulla Fontanka, all’incrocio&nbsp;</span><span class="font1" style="text-indent: 1.5em;">con la Prospettiva Liteyni, le voci degli strilloni annunziano i provvedimenti di Kerenski per fronteggiare la situazione, i proclami del Comitato militare rivoluzionario, del Soviet, della Duma Municipale, le ordinanze del Colonnello Polkownikow, comandante militare della piazza, per minacciare l’arresto dei disertori e proibire le dimostrazioni, i comizi e le risse. I giornali vanno a ruba. Agli angoli delle strade si formano assembramenti d’operai, di soldati, di studenti, d’impiegati, di marinai, che discutono ad alta voce, con grandi gesti. Nei caffè e nelle</span> <span class="font1" style="text-indent: 1.5em; font-style: italic;">staiovaie</span> <span class="font1" style="text-indent: 1.5em;">tutti ridono dei proclami del Colonnello Polkownikow, che vuole arrestare i duecentomila disertori di Pietrogrado e proibire le risse. Davanti al Palazzo d’inverno sono appostate due batterie da settantacinque: degli Junker, nei loro lunghi cappotti, passeggiano nervosamente dietro i pezzi. Una doppia fila di automobili militari è schierata innanzi al Palazzo dello Stato Maggiore Generale. Verso l’Ammiragliato, il giardino Alessandro è occupato da un battaglione di donne, sedute per terra intorno ai fasci dei fucili.</span></p>

  <p><span class="font1">La Piazza Mariinskaia è affollata di operai, di marinai, di disertori cenciosi dai visi pallidi e magri: all’entrata del Palazzo Maria, dove siede&nbsp;</span><span class="font1" style="text-indent: 1.5em;">il Consiglio della Repubblica, è di guardia un distaccamento di cosacchi, dalle alte</span> <span class="font1" style="text-indent: 1.5em; font-style: italic;">sciapke</span> <span class="font1" style="text-indent: 1.5em;">di pelo nero calcate di traverso sopra un orecchio. I cosacchi fumano, parlano ad alta voce ridendo. Chi salisse fino in cima alla cupola della Cattedrale Isaac, vedrebbe ad ovest dense nuvole nere sorgere sulle officine di Putilow, dove già gli operai si preparano a infilar le cartucce nelle canne dei fucili. Più in là è il golfo di Finlandia, e, dietro l’isola di Kotlin, è il forte di Cronstadt; di Cronstadt la rossa, dove i marinai dai chiari occhi infantili aspettano il segnale di Dybenko per marciare in aiuto di Trotzki, al massacro degli Junker. Dall’altro lato della città una nebbia rossastra grava sulle innumerevoli ciminiere del sobborgo di Wiborg, dove si nasconde Lenin, pallido e febbricitante sotto la sua parrucca, che gli dà un’aria di piccolo commediante di provincia. Nessuno potrebbe riconoscere, in quell’uomo senza barba, dai capelli falsi incollati sulla fronte, il terribile Lenin che la tremare la Russia. E' là, nelle officine di Wiborg, che le guardie rosse di Trotzki attendono gli ordini di Antonow-Ovseienko. Nei sobborghi le donne hanno degli occhi duri nel viso triste: verso sera, appena l’oscurità allarga le strade, gruppi di donne armate s’incamminano verso il centro della città. Sono i giorni delle migrazioni proletarie: masse enormi si spostano da un capo all’altro di Pietrogrado, tornano ai loro quartieri, alle loro strade, dopo ore e ore di marcia attraverso i</span> <span class="font1" style="text-indent: 1.5em; font-style: italic;">meetings,</span> <span class="font1" style="text-indent: 1.5em;">le dimostrazioni e i tumulti. Nelle caserme, nelle officine, nelle piazze, i</span> <span class="font1" style="text-indent: 1.5em; font-style: italic;">meetings</span> <span class="font1" style="text-indent: 1.5em;">si succedono ai</span> <span class="font1" style="text-indent: 1.5em; font-style: italic;">meetings.</span> <span class="font1" style="text-indent: 1.5em;">Tutto il potere ai Soviet. Le voci rauche degli oratori si spengono nelle pieghe delle bandiere rosse. Sui tetti delle case i soldati di Kerenski, seduti&nbsp;</span><span style="text-indent: 1.5em;">sui treppiedi delle mitragliatrici, ascoltano quelle voci rauche mangiando semi di girasole: ne gettano i gusci sulla folla raccolta giù nella piazza.</span></p>

  <p><span class="font1">La notte cade sulla città come una nuvola morta. Nell’immensa Prospettiva Newski la massa dei disertori sale come una marea verso l’Ammiragliato. Davanti alla Cattedrale di Kazan delle centinaia di soldati, di donne e di operai bivaccano distesi per terra. Tutta la città affonda nell’inquietudine, nel disordine e nel delirio. Da un momento all’altro degli uomini armati di coltello, briachi di sonno, usciranno da quella folla, si getteranno sulle pattuglie di Junker, sul battaglione di donne che difende il Palazzo d’inverno; altri andranno nelle case, a cercare i borghesi coricati a occhi aperti nei loro letti. La febbre dell’insurrezione ha ucciso il sonno della città. Pietrogrado, come Lady Macbeth, non può più dormire. L’odore di sangue ossessiona le sue notti.</span></p>

  <p>&nbsp;</p>

  <p>&nbsp;</p>

  <p><span class="font1">Durante dieci giorni, metodicamente, nel centro della città, le guardie rosse di Trotzki si sono allenate alla tattica insurrezionale. E Antonow-Ovseienko che in pieno giorno, nel tumulto delle strade e delle piazze, nei pressi dei palazzi che costituiscono i punti strategici della macchina burocratica e politica, dirige le esercitazioni tattiche, quella specie di prova generale del colpo di Stato. La polizia e le autorità militari sono talmente ossessionate dalla minaccia di un’improvvisa sollevazione delle masse proletarie, sono così occupate a far fronte al pericolo, che non si accorgono dell’esistenza delle squadre di Antonow-Ovseienko. In quell’enorme confusione, chi dunque può prestare attenzione a quei piccoli gruppi di operai senza armi, di soldati, di marinai, che s’infilano nei corridoi delle Centrali telefoniche e telegrafiche, del Palazzo della Posta, dei Ministeri, della sede dello Stato Maggior Generale, osservando la disposizione degli uffici, gli impiantì della luce elettrica e dei telefoni, fissandosi negli occhi e nella memoria il piano degli edifìci, studiando la maniera di potervi penetrare di sorpresa al momento opportuno, calcolando le probabilità, misurando gli ostacoli, cercando nell’organizzazione difensiva della macchina tecnica, burocratica e militare dello Stato, i luoghi di minor resistenza, i lati deboli, i punti sensibili? Chi dunque può notare, nel disordine generale, quei tre o quattro marinai, quella coppia di soldati, quell’operaio dall’aria timida, che girano intorno ai palazzi, entrano nei corridoi, salgono le scale, s’incrociano senza guardarsi? Nessuno può sospettare che quegli individui obbediscano a degli ordini precisi e dettagliati, eseguano un piano prestabilito, si allenino a delle esercitazioni tattiche il cui obbiettivo è costuito dai punti strategici della difesa dello Stato. Sono delle manovre invisibili, che si svolgono sullo stesso terreno sul quale si accenderà la lotta decisiva. Le guardie rosse agiranno a colpo sicuro.</span></p>

  <p><span class="font1">Trotzki è riuscito a procurarsi il piano dei servizi tecnici della città: i marinai di Dybenko, ai quali si sono aggiunti due ingegneri e degli operai specializzati, sono incaricati di studiare, sul terreno, la disposizione delle condutture sotterranee del gas e dell’acqua, dei cavi di trasmissione dell’energia elettrica, delle linee telefoniche e telegrafiche. Due marinai esplorano le fognature che passano sotto il Palazzo dello Stato Maggior Generale. Bisogna poter isolare un quartiere in pochi minuti, o anche soltanto un gruppo di case. Trotzki divide la città in settori, fissa i punti strategici, distribuisce i compiti, settore per settore, a delle squadre composte di soldati e di operai specializzati. Accanto ai soldati occorrono dei tecnici. La conquista della Stazione di Mosca è affidata a due squadre formate da venticinque soldati lettoni, due marinai e dieci ferrovieri; tre squadre di marinai, d’operai e di ferrovieri, sessanta uomini in tutto, sono incaricati dell’occupazione della Stazione di Varsavia; per le altre stazioni, Dybenko dispone di squadre di venti uomini ciascuna. Per il controllo del movimento delle linee ferroviarie, ad ogni squadra è addetto un telegrafista. Il 21 ottobre, sotto gli ordini diretti di Antonow-Ovseienko, che segue da vicino le esercitazioni, tutte le squadre si allenano alla conquista delle stazioni: questa prova generale si svolge con una precisione e una regolarità perfetta.</span></p>

  <p><span class="font1">Nello stesso giorno tre marinai si recano alla Centrale elettrica, presso l’entrata del porto: la Centrale, che dipende dalla direzione dei servizi tecnici municipali, non è custodita. Il direttore della Centrale si rivolge ai tre marinai: « Siete voi » dice « gli uomini che ho chiesto al Comando militare della piazza? Son cinque giorni che ini hanno promesso d’accordarmi un servizio di protezione». I tre marinai bolscevichi s’installano nella Centrale elettrica, per difenderla, dicono, contro le guardie rosse, nel caso di un’insurrezione. Nella stessa maniera alcune squadre di marinai s’impadroniscono delle altre tre centrali elettriche municipali.</span></p>

  <p><span class="font1">La polizia di Kerenski e le autorità militari si preoccupano sopra tutto di difendere l’organizzazione burocratica e politica dello Stato, i Ministeri, il Palazzo Maria, sede del Consiglio drlla Repubblica, il Palazzo di Tauride, sede della Duma, il Palazzo d’inverno, lo Stato Maggior Generale. Trotzki, che si accorge in tempo di questo errore, riduce gli obbiettivi della sua tattica ai soli organi tecnici della macchina del</span><span class="font0">lo</span> <span class="font1">Stato e della città. Il problema dell’insurrezione non è per Trotzki che un problema d’ordine tecnico. «Per impadronirsi dello Stato moderno» egli dice «occorre una truppa d’assalto</span> <span class="font1">e dei tecnici: delle squadre d’uomini armati, comandate da ingegneri».</span></p>
</body>
</html>
