<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/5.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span style="text-indent: 1.5em;">11.</span><br /></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font0">Stalin è il solo uomo di Stato europeo che abbia saputo trar profitto dalla lezione dell’ottobre 1917. Se i comunisti di tutti i paesi d’Europa debbono imparare da Trotzki l’arte d’impadronirsi del potere, i governi liberali e democratici debbono imparare da Stalin l’arte di difendere lo &nbsp;&nbsp;&nbsp;Stato contro la tattica insurrezionale comunista, cioè contro la tattica di Trotzki.</span></p>

  <p><span class="font0">La lotta fra Stalin e Trotzki è l’episodio più ricco di insegnamenti della storia politica d’Europa in questi ultimi dieci anni. I precedenti ufficiali di questa lotta risalgono a un periodo molto anteriore alla rivoluzione dell’ottobre 1917, cioè al periodo in cui Trotzki, dopo il Congresso di Londra del 1903, nel quale si determinò la scissione fra Lenin e Martow, tra bolscevichi e menscevichi, dissentiva apertamente dalle idee di Lenin e, pur non schierandosi fra i partigiani di Martow, era assai più vicino alle tesi mensceviche che a quelle bolsceviche. Ma, in realtà, i precedenti personali e dottrinali, la necessità di combattere il pericolo del trotzkismo nell’interpretazione del pensiero di Lenin, cioè&nbsp;</span><span style="text-indent: 1.5em;">il &nbsp;&nbsp;&nbsp;pericolo delle deviazioni, delle deformazioni e delle eresie, non sono che i pretesti, le giustificazioni ufficiali di un contrasto che aveva radici e ragioni profonde nella mentalità dei&nbsp;</span><span style="text-indent: 1.5em;">capi bolscevichi, nel sentimento e negli interessi delle masse operaie e contadine, nella situazione politica, economica e sociale della Russia dei Soviet dopo la morte di Lenin.</span></p>

  <p><span class="font0">La storia della lotta fra Stalin e Trotzki è la storia del tentativo di Trotzki d’impadronirsi del potere, e della difesa dello Stato da parte di Stalin e della vecchia guardia bolscevica: è la storia di un colpo di Stato mancato. Alla teoria della «rivoluzione permanente» di Trotzki, Stalin oppone le tesi di Lenin sulla dittatura del proletariato. In nome di Lenin le due fazioni si combattono con tutte le armi di Bisanzio. Ma gli intrighi, le dispute, i sofismi, nascondono avvenimenti assai più gravi di una diatriba sull’interpretazione del leninismo.</span></p>

  <p><span class="font0">Ciò che è in gioco è il potere. Il problema della successione, che si era affacciato molto prima della morte di Lenin, cioè fin dai primi sintomi della sua malattia, non è soltanto un problema d’idee, ma di uomini. Dietro i contrasti dottrinari si nascondono le ambizioni personali. Non bisogna lasciarsi ingannare dai pretesti ufficiali delle discussioni: la preoccupazione polemica di Trotzki è quella di apparire il disinteressato difensore dell’eredità morale e intellettuale di Lenin, il custode dei principii della rivoluzione d’ottobre, il comunista intransigente che si batte contro la degenerazione burocratica del partito e l’involuzione borghese dello Stato sovietico; la preoccupazione polemica di Stalin è quella di nascondere ai comunisti degli altri paesi e all’Europa capitalista, democratica e liberale, le vere ragioni della lotta che si combatte nell’interno del partito fra i discepoli di Lenin, fra gli uomini più rappresentativi della Russia dei Soviet. Ma, in realtà, Trotzki si batte per impadronirsi dello Stato, Stalin per difenderlo.</span></p>

  <p>&nbsp;</p>

  <p>&nbsp;</p>

  <p><span class="font0">Stalin non ha nulla dell’apatia dei russi, della loro pigra rassegnazione al bene e al male, del loro vago, sedizioso e malvagio altruismo, della loro bontà ingenua e crudele. Stalin non è russo, è georgiano: la sua furberia è fatta di pazienza, di volontà e di buon senso; egli è testardo e ottimista. I suoi avversari lo accusano d’ignoranza e di scarsa intelligenza: hanno torto. Non si può dire ch’egli sia un uomo colto, un europeo malato di sofismi e d’illuminazioni psicologiche: Stalin è un barbaro, nel senso leninista della parola, cioè un nemico della cultura, della psicologia e della morale d’occidente. La sua intelligenza è tutta fisica, istintiva, è una intelligenza allo stato di natura, non ha pregiudizi d’ordine culturale o morale. Si dice che gli uomini si giudicano dal loro modo di camminare. Al Congresso panrusso dei Soviet del maggio 1929, nel Gran Teatro di Mosca, ho assistito all’ingresso di Stalin sul palcoscenico: io mi trovavo proprio sotto la ribalta, al posto dell’orchestra. Stalin è apparso dietro la doppia fila dei Commissari del Popolo, dei membri dello&nbsp;</span><span style="text-indent: 1.5em;">Zic e dei membri del Comitato Centrale del partito, schierati al proscenio: era vestito con grande semplicità, con una giubba grigia alla militare e calzoni di panno scuro infilati in un paio di grossi stivali. Largo di spalle, piccolo, tozzo, dalla testa massiccia folta di capelli neri, dagli occhi lunghi allargati dalle sopracciglia nerissime, dal viso appesantito dai baffi ispidi color della pece, Stalin camminava a passi lenti e pesanti, battendo i tacchi sull’impiantito: con la testa un po’ curva in avanti, con le braccia pendenti lungo i fianchi, sembrava un contadino, ma un contadino della montagna, duro, ostinato, paziente e guardingo. All’urlo che al suo apparire si alzò nel teatro, egli non si voltò verso la platea, continuò a camminare lentamente, prese posto dietro a Rykow e a Kalinin, alzò il viso, guardò l’enorme folla acclamante, rimase impassibile, curvo, con gli occhi opachi fissi davanti a sé. Soltanto una ventina di deputati tartari, rappresentanti delle repubbliche sovietiche autonome dei Baskiri, dei Buriati-Mongoli, del Daghestan e degli Jakuti, erano rimasti muti e fermi in un palco di proscenio: vestiti dei loro kaftani di seta gialla e verde, con&nbsp;</span><span style="text-indent: 1.5em;">lo zucchetto tartaro, ricamato in argento, posato sui capelli lucidi e neri tagliati a zazzera, guardavano Stalin con i loro piccoli occhi obliqui, Stalin il dittatore, il pugno di ferro della rivoluzione, il nemico mortale dell’occidente, della civile Europa grassa e borghese. Appena il delirio della folla accennò a calmarsi, Stalin vol-lo lentamente il viso verso i deputati tartari: lo sguardo dei mongoli e quello del dittatore s’incontrarono. Un urlo immenso si alzò nel teatro: era il saluto della Russia proletaria all’Asia rossa, ai popoli delle praterie, dei deserti, dei grandi fiumi dell’Asia. Stalin voltò di nuovo il viso impassibile verso la folla, rimase curvo e immobile, con gli occhi opachi fissi davanti a sé.</span></p>

  <p>&nbsp;</p>

  <p>&nbsp;</p>

  <p><span class="font0">La forza di Stalin è l’impassibilità e la pazienza. Egli spia i gesti, studia le mosse, segue i passi rapidi, nervosi e indecisi di Trotzki col suo passo lento e pesante di contadino. Stalin è chiuso, freddo, testardo, Trotzki è orgoglioso, violento, egoista, impaziente, dominato dall’ambizione e dall’immaginazione, natura ardente, audace e aggressiva. « Miserabile ebreo » dice Stalin di lui. « Miserabile cristiano » dice Trotzki di Stalin.</span></p>

  <p><span class="font0">Durante l’insurrezione d’ottobre 1917, quando Trotzki, senza avvertire il Comitato Centrale e la Commissione, sferra improvvisamente l’attacco per la conquista dello Stato, Stalin si tira in disparte. E il solo che sappia vedere i lati deboli e gli errori di Trotzki, e prevederne le conseguenze lontane. Alla morte di Lenin, quando Trotzki pone brutalmente il problema della successione sul terreno politico, economico e dottrinario, Stalin si è già impadronito della macchina burocratica del partito, ha già preso in pugno le leve del comando, ha già occupato i punti strategici dell’organizzazione politica, sociale ed economica dello Stato. L’accusa che Trotzki muove a Stalin, di aver tentato di risolvere a proprio vantaggio il problema della successione fin da molto tempo innanzi la morte di Lenin, è un’accusa che nessuno potrebbe seriamente confutare. Ma è lo stesso Lenin che, durante la sua malattia, ha dato a Stalin una situazione privilegiata nel partito. Stalin ha buon gioco contro le accuse dei suoi avversari, quando afferma che era suo dovere premunirsi in tempo contro i pericoli che sarebbero sorti inevitabilmente alla morte di Lenin. «Vi siete approfittato della sua malattia » dice Trotzki. « Per impedirvi di approfittare della sua morte » risponde Stalin.</span></p>

  <p><span class="font0">Trotzki ha raccontato con grande abilità la storia della sua lotta contro Stalin. Dalle sue pagine nulla traspare della natura di quella lotta. Egli si mostra costantemente dominato dalla preoccupazione di non apparire, agli occhi del proletariato internazionale più ancora che agli occhi del proletariato russo, un Catilina bolscevico pronto a tutte le avventure e a tutte le restaurazioni. Quella che si è chiamata la sua eresia non è, secondo lui, che un tentativo d’interpretazione leninista della dottrina di Lenin. Il trotzkismo non esiste: non è che un’invenzione dei suoi avversari per opporre il trotzkismo al leninismo, Trotzki vivo a Lenin morto. La sua teoria della «rivoluzione permanente» non rappresenta né un pericolo per l’unità dottri-naria del partito, né un pericolo per la sicurezza dello Stato. Egli non vuol essere giudicato né un Lutero né un Bonaparte.</span></p>

  <p><span class="font0">La sua preoccupazione di storico è di natura polemica, ed identica a quella di Stalin. Come per un tacito accordo, tanto Trotzki quanto Stalin si sforzano di prospettare le fasi di quella lotta per il potere come gli aspetti di una lotta d’idee, per l’interpretazione del pensiero di Lenin. Ufficialmente, infatti, l’accusa di bonapartismo non è mai stata formulata contro Trotzki. Una tale accusa avrebbe rivelato al proletariato internazionale che realmente la rivoluzione russa si trovava sulla china di quella progressiva degenerazione borghese, di cui il bonapartismo è una delle manifestazioni più tipiche. « La teoria della rivoluzione permanente» scrive Stalin nella sua prefazione all’opuscolo</span> <span class="font0" style="font-style:italic;">Verso Ottobre</span> <span class="font0">« è una varietà del menscevismo ». Ecco in che cosa consiste l’accusa contro Trotzki. Ma se era facile ingannare il proletariato internazionale sulla vera natura della lotta fra Stalin e Trotzki, la realtà della situazione non poteva essere nascosta al popolo russo. Tutti capivano che Stalin non combatteva in Trotzki una specie di menscevico dottrinario, smarritosi nel labirinto delle interpretazioni del pensiero di Lenin, ma un Bonaparte rosso, il solo uomo capace di trasformare la morte di Lenin in un colpo di Stato, di porre il problema della successione sul terreno insurrezionale.</span></p>

  <p><span class="font0">Dal principio del 1924 alla fine del 1926, la lotta mantiene il carattere di una polemica fra i partigiani della teoria della «rivoluzione permanente » e i conservatori ufficiali del leninismo, quelli che Trotzki chiama i conservatori della mummia di Lenin. Trotzki, Commissario alla Guerra, ha con sé l’esercito e le organizzazioni sindacali, alla cui testa è Tomski, che si oppone al programma staliniano di asservimento dei sindacati al partito e difende l’autonomia dell’azione sindacale nei rapporti con lo Stato. La possibilità di un’alleanza fra l’esercito rosso e le organizzazioni sindacali aveva già preoccupato Lenin fin dal 1920: dopo la sua morte, l’accordo personale fra Trotzki e Tomski si era trasformato in un fronte unico dei soldati e degli operai contro la degenerazione piccolo borghese e contadina della rivoluzione, contro ciò che Trotzki chiamava il Termidoro di Stalin. In questo fronte unico Stalin, che ha con sé la G.P.U. e la burocrazia del partito e dello Stato, vede profilarsi il pericolo del 18 brumaio. L’immensa popolarità di cui è circondato il nome di Trotzki, la gloria delle sue campagne vittoriose contro Youdenitch, Koltchak, Denikin, Wrangel, la sua violenza polemica e il suo orgoglio cinico e temerario, ne fanno una specie di Bonaparte rosso, sostenuto dall’esercito, dalle masse operaie e dallo spirito di rivolta dei giovani comunisti contro la vecchia guardia del leninismo e l’alto clero del partito.</span></p>

  <p><span class="font0">La famosa</span> <span class="font0" style="font-style:italic;">troika,</span> <span class="font0">Stalin, Zinoview e Kamenew, mette in opera tutte le arti più sottili della simu-hi/ione, dell’intrigo e dell’insidia per compromettere Trotzki agli occhi delle masse, provocare la discordia fra i suoi alleati, spargere il dubbio e il malcontento nelle file dei suoi partigiani, gettare il discredito e il sospetto sulle sue parole, i suoi atti e le sue intenzioni. Il capo della G.P.U., il fanatico Dzeijinski, avvolge Trotzki in una rete di spie e di agenti provocatori; la misteriosa e terribile macchina della G.P.U. è messa in moto per recidere a uno a uno i tendini dell’avversario. Dzeijinski lavora al buio, Trotzki in piena luce. Mentre la</span> <span class="font0" style="font-style:italic;">troika</span> <span class="font0">insidia il suo prestigio, infetta la sua popolarità, tenta di farlo apparire un ambizioso deluso, un profittatore della rivoluzione, un traditore di Lenin morto, Trotzki si scaglia con violenza contro Stalin, Zinoview e Kamenew, contro il Comitato Centrale, contro la vecchia guardia del leninismo, contro la burocrazia del partito, denunzia il pericolo di un Termidoro piccolo borghese e contadino, chiama a raccolta i giovani comunisti contro la tirannia dell’alto clero della rivoluzione. La</span> <span class="font0" style="font-style:italic;">troika</span> <span class="font0">risponde con una feroce campagna di calunnie: tutta la stampa ufficiale obbedisce alla parola d’ordine di Stalin. A poco a poco, intorno a Trotzki, si fa il vuoto. I più deboli tentennano, si tirano in disparte, nascondono il capo sotto l’ala: i più tenaci, i più violenti, i più coraggiosi si battono a testa alta, ciascuno per conto proprio, perdono il contatto fra loro, cominciano a diffidare l’uno dell’altro, si gettano a occhi chiusi contro la coalizione avversaria, s’impigliano nella rete degliintrighi, delle insidie e dei tradimenti. I soldati e gli operai, che vedono in Trotzki il creatore dell’armata rossa, il vincitore di Koltchak e di Wrangel, il difensore della libertà sindacale e della dittatura operaia contro la reazione della</span> <span class="font0" style="font-style:italic;">Nep</span> <span class="font0">e dei contadini, restano fedeli all’uomo e alle idee dell’insurrezione d’ottobre, ma la loro fedeltà è passiva, s’immobilizza nell’attesa, diventa un peso morto nel gioco violento e aggressivo di Trotzki.</span></p>

  <p><span class="font0">Durante le prime fasi della lotta, Trotzki si era illuso di poter provocare una scissione nel partito: appoggiato dall’esercito e dai sindacati, egli contava di rovesciare la</span> <span class="font0" style="font-style:italic;">troika</span> <span class="font0">Stalin, Zinoview e Kamenew, di prevenire il Termidoro di Stalin col 18 brumaio della «rivoluzione permanente », d’impadronirsi del partito e dello Stato per attuare il suo programma di comunismo integrale. Ma i discorsi, i</span> <span class="font0" style="font-style:italic;">pamphlets,</span> <span class="font0">le polemiche sull’interpretazione del pensiero di Lenin, non erano sufficienti a determinare una scissione nel partito. Bisognava agire. Trotzki non aveva che da scegliere il momento. Le circostanze favorivano i suoi disegni. Già i primi disaccordi nascevano tra Stalin, Zinoview e Kamenew. Perché Trotzki non ha agito?</span></p>

  <p>&nbsp;</p>

  <p>&nbsp;</p>

  <p><span class="font0">Invece di agire, di lasciare le polemiche per scendere sul terreno dell’azione insurrezionale, Trotzki perdeva il suo tempo a studiare le&nbsp;</span><span style="text-indent: 1.5em;">condizioni politiche e sociali dell’Inghilterra, a insegnare ai comunisti inglesi le regole ch’essi debbono seguire per impadronirsi dello Stato, a cercare analogie fra l’esercito puritano di Cromwell e l’armata rossa, a stabilire dei pararmi fra Lenin, Cromwell, Robespierre, Napoleone e Mussolini. «Lenin» scriveva Trotzki «non può esser paragonato né a Bonaparte né a Mussolini, ma a Cromwell e a Robespierre.</span></p>

  <p><span class="font0">Lenin è il Cromwell proletario del ventesimo secolo. Questa definizione è la più alta apologia del Cromwell piccolo borghese del diciassettesimo secolo». Invece di applicare senza indugio, contro Stalin, la sua tattica dell’ottobre 1917, egli si preoccupava di dar dei consigli agli equipaggi, marinai, fuochisti, meccanici, elettricisti, della flotta britannica, su ciò ch’essi debbono fare per aiutare gli operai a impadronirsi dello Stato; analizzava la psicologia dei soldati e dei marinai inglesi, per dedurre quale sarà la loro condotta quando riceveranno l’ordine di far fuoco sugli operai, scomponeva il meccanismo di un ammutinamento per mostrare</span> <span class="font0" style="font-style:italic;">au ralenti</span> <span class="font0">i gesti del soldato che si rifiuta di sparare, di quello che esita, e di quello che è pronto a scaricare il suo fucile sul soldato che si rifiuta di far fuoco: son questi i tre movimenti essenziali del meccanismo. Quale dei tre deciderà dell’ammutinamento? Egli non pensava, in quel tempo, che all’Inghilterra, si occupava più di MacDonald che di Stalin. «Cromwell non aveva formato un esercito, ma un partito: il suo esercito era un partito in armi, ed è ciò che faceva la sua forza ». I soldati di Cromwell avevano ricevuto sul campo il nome di Costole di Ferro. « E sempre utile a una rivoluzione » aggiungeva Trotzki «avere delle costole di ferro. In quanto a questo, gli operai inglesi hanno molto da imparare da Cromwell». Perché, dunque, non si decideva ad agire? perché non lanciava le sue costole di ferro, i soldati dell’esercito rosso, contro i partigiani di Stalin?</span></p>

  <p><span class="font0">I suoi avversari approfittano della sua indecisione, lo destituiscono da Commissario del Popo</span><span style="text-indent: 1.5em;">lo alla Guerra, gli tolgono il controllo dell’armata rossa. Qualche tempo dopo, Tomski è allontanato dalla direzione delle organizzazioni sindacali. Il grande eretico, il temibile catilinario, si trova disarmato: i due strumenti sui quali quel Bonaparte bolscevico fondava il piano del suo 18 brumaio, l’esercito e i sindacati, sono rivolti contro di lui. La macchina della G.P.U. sgretola a poco a poco la sua popolarità: la folla dei suoi partigiani, delusa dalla sua condotta ambigua e dalle sue inesplicabili debolezze, si disperde a poco a poco. Trotzki si ammala, abbandona Mosca. Nel maggio del 1926 è in una clinica di Berlino: la notizia dello sciopero generale in Inghilterra e del colpo di Stato di Pilsudzki gli dà la febbre. Bisogna ch’egli ritorni in Russia, egli non deve rinunziare alla lotta. Nulla è perduto finché tutto non è perduto.</span></p>

  <p><span class="font0">Il &nbsp;&nbsp;&nbsp;creatore della G.P.U., il crudele e fanatico Dzerjinski, muore improvvisamente nel luglio del 1926, durante una riunione del Comitato Centrale, mentre pronunzia un violento discorso contro Trotzki. Il dissidio, che già maturava da lungo tempo in seno alla</span> <span class="font0" style="font-style:italic;">troika,</span> <span class="font0">si rivela a un tratto con l’alleanza di Kamenew e di Zinoview contro Stalin. La lotta si accende fra i tre conservatori ufficiali della mummia di Lenin. Stalin chiama in aiuto Menjinski, il successore di Dzerjinski, nella direzione della G.P.U.; Kamenew e Zinoview si schierano accanto a Trotzki.</span></p>

  <p><span class="font0">Il momento di agire è venuto: l’alta marea della sedizione monta verso il Kremlino.</span></p>
</body>
</html>
