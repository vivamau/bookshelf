<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/1.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font1">6.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font1">Fra i numerosi protagonisti del 18 brumaio, quello che più di tutti appare fuori di posto è Bonaparte. Da quando è tornato dall’Egitto egli non fa che agitarsi, esporsi all’ammirazione, all’odio, al sospetto e al ridicolo, non fa che compromettersi inutilmente. Le sue</span> <span class="font0" style="font-style:italic;">gaffes</span> <span class="font1">cominciano a preoccupare Sieyès e Talleyrand: che cosa vuole Bonaparte? Lasci fare agli altri. Sieyès e Luciano si occupano di tutto, provvedono a tutto: la faccenda è regolata fin nei più minuti particolari. Sieyès, suscettibile e meticoloso, pensa che un colpo di Stato non s’improvvisa in un giorno. Il pericolo che bisogna evitare è l’impazienza di Bonaparte: e il suo gusto per la retorica, aggiunge Talleyrand. Non si tratta né di Cesare né di Cromwell, ma semplicemente di Napoleone. Se si vuole che le apparenze della legalità siano salve, che il colpo di Stato non appaia né una rivoluzione di caserma né un complotto organizzato dalla polizia, ma una rivoluzione parlamentare, compiuta con la complicità degli Anziani e dei Cinquecento e regolata da una procedura delicata e tortuosa, è necessario che Bonaparte non insista in certi atteggiamenti. Un generale vittorioso, che si prepara a impadronirsi del potere con l’aiuto delle leggi e della violenza, non deve andare in&nbsp;</span><span class="font1" style="text-indent: 1.5em;">cerca di applausi né perdere tempo in intrighi. Sieyès ha tutto previsto e tutto disposto: ha perfino imparato a montare a cavallo, per il caso di un trionfo o di una fuga. Intanto Luciano, eletto Presidente del Consiglio dei Cinquecento, propone la nomina di quattro ispettori della sala del Consiglio, dei quali si è assicurata la complicità. In una rivoluzione parlamentare, anche gli uscieri hanno una grande importanza. Gli ispettori della sala del Consiglio degli Anziani sono in mano a Sieyès. Per giustificare la convocazione dei Consigli fuori di Parigi, a Saint-Cloud, occorre un pretesto: un complotto, una congiura giacobina, un pericolo pubblico. Il previdente Sieyès mette in moto la macchina poliziesca: il pretesto è creato, la polizia ordisce la terribile congiura giacobina, la Repubblica è ufficialmente in pericolo. A Saint-Cloud i Consigli si potranno riunire al sicuro. Tutto procede secondo il piano prestabilito. Anche Bonaparte si è messo al passo con gli altri: i suoi atteggiamenti sono più cauti, la sua diplomazia è meno ingenua, il suo ottimismo è più prudente. A poco a poco egli si è persuaso di essere diventato il</span> <span class="font0" style="text-indent: 1.5em; font-style: italic;">deus ex machina</span> <span class="font1" style="text-indent: 1.5em;">di tutto l’intrigo: questa persuasione gli basta, gli dà l’assoluta certezza che tutto andrà com’egli vuole. Ma son gli altri che lo guidano attraverso le insidie, è Sieyès che lo conduce per mano nel labirinto. Bonaparte è ancora un soldato, e soltanto un soldato: il suo genio politico non si rivelerà che dopo il 18 brumaio. Questi grandi capitani, siano Silla, Cesare o Bonaparte, durante la preparazione e l’esecuzione del colpo di Stato non sono che dei militari: più si studiano di rimanere nella legalità, di manifestare un leale rispetto della cosa pubblica, più i loro atti sono illegali, più il loro profondo disprezzo per la cosa pubblica si rivela. Quando scendono da cavallo per avventurarsi a piedi sul terreno politico, si dimenticano sempre di togliersi gli speroni. Luciano Bonaparte, che osserva il fratello, ne studia i gestì, ne spia i segreti pensieri con un sorriso in cui v’è già il presentimento del rancore, Luciano, il complice più necessario e più pericoloso, colui che all'ultimo momento salverà la situazione, si sente ormai più sicuro del fratello che di se stesso. Tutto è pronto. Chi potrebbe deviare il corso degli eventi? Quale forza potrebbe opporsi al colpo di Stato?</span></p>

  <p>&nbsp;</p>

  <p>&nbsp;</p>

  <p><span class="font1">Il piano di Sieyès riposa sopra un errore fondamentale: il rispetto della legalità. Sieyès, in principio, si era mostrato contrario a mantenere l’azione entro i limiti della legalità: bisognava lasciare un margine ai casi imprevisti, nei quali la violenza rivoluzionaria ha buon gioco. I passaggi obbligati sono sempre pieni di pericoli. A quel teorico della Costituzione, un colpo di Stato legale sembrava un assurdo. Ma Bonaparte è irremovibile: al rispetto della legalità egli sacrifica perfino la prudenza. Nella notte dal 17 al 18 brumaio, quando Sieyès lo avverte che i&nbsp;</span><span class="font1" style="text-indent: 1.5em;">sobborghi si agitano e che sarebbe una buona precauzione arrestare una ventina di deputati, Bonaparte si rifiuta di commettere un atto illegale. Egli vuol compiere una rivoluzione parlamentare, impadronirsi del potere civile senza illegalità e senza violenza. A Fouché che gli offre i suoi servizi, egli risponde che non ha bisogno della polizia.</span> <span class="font0" style="text-indent: 1.5em; font-style: italic;">Sancta simplicitas!</span> <span class="font1" style="text-indent: 1.5em;">Gli basta il prestigio, la gloria del proprio nome. Ma sul terreno della legalità a qualunque costo, quel generale impetuoso, quell’uomo di guerra dalla bocca piena di parole retoriche, non sa muoversi: appena si trova davanti al Consiglio degli Anziani, la mattina del 18 brumaio, egli dimentica la parte che si è assunto di rappresentare, quella del vincitore di battaglie chiamato a mettere la propria spada al servizio dei rappresentanti della nazione. Non si rende conto che agli occhi degli Anziani egli deve apparire non già come un nuovo Cesare, ma in veste di difensore della Costituzione minacciata dalla congiura giacobina. Qual è la parte ch’egli deve rappresentare? quella di un generale incaricato dal Consiglio degli Anziani di assicurare il pacifico trasferimento del Corpo legislativo a Saint-Cloud. La sua prudenza deve consistere nell’apparire un personaggio secondario, in una commedia parlamentare il cui principale protagonista è il Corpo legislativo.</span></p>

  <p><span class="font1">Ma le parole ch’egli pronunzia, circondato da uno stuolo d’ufficiali splendidi d’alamari d’oro e d’argento, davanti a quell’assemblea di picco</span><span style="text-indent: 1.5em;">li borghesi occhialuti e intimiditi, sembrano inspirate da un dio invidioso della sua fortuna. Tutto il fondo di retorica, che la lettura mal digerita delle imprese d’Alessandro e di Cesare ha lasciato in lui, gli sale alle labbra, gli lega la lingua: «Noi vogliamo la Repubblica, fondata sulla vera libertà, sulla libertà civile, sulla rappresentanza nazionale: noi l’avremo, io lo giuro! ». Gli ufficiali che lo circondano ripetono in coro il giuramento. Gli Anziani assistono alla scena, muti e allibiti. Da un momento all’altro, da quell’assemblea addomesticata, un uomo qualunque, un piccolo uomo qualunque, può sorgere contro Bonaparte in nome della Libertà, della Repubblica, della Costituzione, parole retoriche, grandi parole ormai vuote di senso, ma ancora pericolose. Sieyès ha previsto il pericolo: durante la notte gli ispettori della sala hanno fatto sparire gli avvisi di convocazione destinati ai deputati sospetti. Ma Bonaparte si deve guardare specialmente dai piccoli uomini insignificanti, dei quali nemmeno Sieyès diffida. Quand’ecco un deputato, Garat, si leva a domandar la parola: «Nessuno di quei guerrieri si è impegnato sull’articolo della Costituzione». Bonaparte impallidisce, si volge interdetto. Ma il Presidente interviene a tempo, interrompe Garat, e la seduta è tolta al grido di «Viva la Repubblica! ».</span></p>

  <p><span class="font1">Durante la rivista, innanzi alle truppe schierate nel giardino delle Tuileries, Bonaparte si toglie la maschera. Dopo le famose parole rivolte ad alta voce a Bottot, uscendo dalla sala del Consiglio degli Anziani, il suo discorso ai soldati suona come una sfida e una minaccia. Egli è ormai sicuro di sé. Ma Fouché insiste sulla necessità di arrestare i deputati più turbolenti. Bonaparte si rifiuta di dar l’ordine: sarebbe un errore inutile, ora che tutto è bene avviato; ancora qualche formalità e il colpo è fatto. Il suo ottimismo rivela quanto egli sia fuori di posto in quel gioco pericoloso. Il giorno dopo, 19 brumaio, a Saint-Cloud, quando lo stesso Sieyès si accorge degli errori commessi e comincia ad aver paura, Bonaparte continua a mostrare un tale ottimismo, una tale fiducia nel suo prestigio, un tale disprezzo per gli « avvocati » del Corpo legislativo, che Talleyrand non sa se giudicarlo un incosciente o un illuso.</span></p>

  <p><span class="font1">Nel concepire il suo piano, fondato sulle apparenze della legalità e sul meccanismo della procedura parlamentare, Sieyès non ha tenuto conto dei piccoli fatti. Per qual ragione i Consigli non sono stati convocati a Saint-Cloud il 18, ma il 19 brumaio? E' un errore aver lasciato agli avversari ventiquattr’ore per studiare la situazione e organizzare la resistenza. Per qual ragione il 19, a Saint-Cloud, gli Anziani e i Cinquecento non sono stati riuniti subito, a mezzogiorno, ma soltanto alle due del pomeriggio? In quelle due ore i deputati hanno avuto la possibilità di scambiarsi le impressioni, le idee, i propositi, di accordarsi sull’azione da svolgere in comune per opporsi a qualunque tentativo di frode o di violenza. I Cinquecento si dichiarano decisi a tutto: la vista dei soldati che li circondano da ogni parte, li esaspera; si aggirano furiosi nei viali e nei cortili, s’interrogano ad alta voce: « Perché non siamo rimasti a Parigi? chi ha inventato la storia della congiura? fuori i nomi, fuori le prove! ». Sieyès, che si è dimenticato di fabbricar le prove della congiura giacobina, si guarda intorno, si accorge che molti sorridono, che molti impallidiscono, che Bonaparte è nervoso, inquieto, irascibile, comincia a capire che la situazione non è chiara, che tutto può dipendere da una parola, da un gesto: ah, se avesse dato ascolto a Fouché! Ma ormai è troppo tardi, bisogna rimettersi al caso, non c’è altro da fare. Come tattica rivoluzionaria, è una tattica originale.</span></p>

  <p>&nbsp;</p>

  <p>&nbsp;</p>

  <p><span class="font1">Alle due si riunisce il Consiglio degli Anziani: fin dalle prime battute il piano di Sieyès è compromesso. Quei piccoli borghesi, di solito così calmi, sui quali Sieyès fondava tutte le sue speranze, sembrano invasi da un sacro furore: nessuno, per fortuna, può prender la parola in quel tumulto. Ma nell’Orangerie, dove si sono riuniti i Cinquecento, una tempesta d’invettive, di accuse e di minacce investe il Presidente, Luciano Bonaparte. Tutto è perduto, pensa Sieyès, che all’improvviso clamore impallidisce e si avvicina alla porta: in previsione di una fuga, una carrozza l’attende all’orlo del parco.</span></p>

  <p><span class="font1">Una carrozza è più comoda e più sicura di un cavallo. Nella preparazione del colpo di Stato, ecco un particolare che non poteva essere trascurato da un uomo così previdente. Sieyès, del resto, non è il solo a sentirsi a disagio, in quei saloni del primo piano dove Bonaparte e i suoi complici attendono impazientì l’esito della votazione. Se gli Anziani non approvano il decreto che scioglie i Consigli, nomina tre Consoli provvisori e stabilisce la riforma della Costituzione, che cosa farà Bonaparte? Quale azione prevede, in questo caso, il piano rivoluzionario prestabilito e curato da Sieyès fin nei più minuti particolari? Sieyès non prevede che la fuga in carrozza.</span></p>

  <p><span class="font1">Sin qui la condotta di Bonaparte, preoccupato sopra tutto di salvar le apparenze della legalità e di rimanere sul terreno della procedura parlamentare, è stata, si può dire con parola moderna, quella di un liberale. Da questo punto di vista, Bonaparte è un caposcuola: tutti i militari che, dopo di lui, hanno tentato d’impadronirsi del potere civile, si sono attenuti alla regola di apparir liberali fino all’ultimo, cioè fino al momento di ricorrere alla violenza. Bisogna sempre diffidare, specialmente oggi, del liberalismo dei militari.</span></p>

  <p><span class="font1">Non appena si accorge che l’opposizione degli Anziani e dei Cinquecento ha ormai compromesso il piano di Sieyès, Bonaparte si decide a forzare con la propria presenza la procedura parlamentare. Si tratta ancora di una forma di liberalismo, s’intende del liberalismo dei militari: una forma di violenza liberale. All’appari-re di Bonaparte, il tumulto si placa nella sala degli Anziani. Ma quel Cesare, quel Cromwell, è tradito anche questa volta dalla retorica: il suo discorso, accolto sulle prime da un rispettoso silenzio, suscita a poco a poco un mormorio di disapprovazione. Alle parole « si je suis un perfide, soyez tous des Brutus » qualche risata si leva dal fondo della sala. L’oratore s’imbroglia, s’interrompe, balbetta, riprende con voce stridula: « souvenez-vous que je marche accompagné du dieu de la guerre et du dieu de la fortune! ». I deputati si agitano, si affollano intorno alla tribuna, tutti ridono. « Generale, voi non sapete più quel che dite » gli mormora all’orecchio&nbsp;</span><span style="text-indent: 1.5em;">il fedele Bourrienne, afferrandolo per un braccio. Bonaparte lo segue, abbandona la sala. Quando, poco dopo, scortato da quattro granatieri e da alcuni ufficiali, egli varca la soglia dell’Orangerie, i Cinquecento lo accolgono con un urlo furioso: «Hors la loi! A bas le tyran! », gli si buttano addosso, lo coprono d’insulti, lo percuotono. I quattro granatieri gli si stringono intorno per ripararlo dalle percosse, gli ufficiali tentano di sottrarlo al tumulto, finché Gardanne lo solleva di peso e riesce a portarlo fuori. Non resta che la fuga, pensa Sieyès; o la violenza, dice Bonaparte ai suoi. Nella sala dei Cinquecento il decreto di proscrizione è messo ai voti: fra qualche minuto quel Cesare, quel Cromwell, sarà « hors la loi ».</span></p>

  <p><span class="font1">È la fine. Bonaparte salta a cavallo, si presenta alle truppe, «Alle armi! » grida. I soldati lo acclamano, ma non si muovono. E' la scena più tipica di quelle due famose giornate. Bianco in viso, tremante di collera, Bonaparte si guarda intorno: l’eroe d’Arcole non riesce a far muovere un battaglione. Se in quel momento non fosse sopraggiunto Luciano, tutto era perduto. E' Luciano che scuote i soldati, che rompe gli indugi, che forza la situazione, è Murat che sguaina la sciabola, fa battere la carica, trascina i granatieri contro i Cinquecento.</span></p>

  <p><span class="font1">« Général Bonaparte, cela n’est pas correct» dirà più tardi Moutron, ripensando al pallore di quel Cesare, di quel Cromwell. Moutron, che Roederer chiamava un Talleyrand a cavallo, serberà per tutta la vita la persuasione che quell’eroe di Plutarco, a Saint-Cloud, ha avuto un momento di paura, e che il più oscuro uomo di Francia, uno dei tanti « avvocati » del Corpo legislativo, un piccolo uomo qualunque, avrebbe potuto senza pericolo, in quelle due famose giornate, con un solo gesto, una sola parola, spezzare il destino di Bonaparte e salvar la Repubblica.</span></p>

  <p>&nbsp;</p>

  <p>&nbsp;</p>

  <p><span class="font1">«Jamais coup d’Etat plus mal conçu» ha detto uno storico «ne fut plus mal conduit». Il piano di Sieyès, fondato sul rispetto della legalità e sul meccanismo della procedura parlamentare, sarebbe senza dubbio fallito, se gli Anziani e i Cin</span><span class="font1" style="text-indent: 1.5em;">quecento avessero saputo approfittare dell’errore di Sieyès. Una tattica offensiva che si basa sulle lentezze della procedura parlamentare, non può condurre che a un insuccesso. Se i Consigli, con la minaccia del decreto di proscrizione, non avessero messo Bonaparte nella necessità di tagliar corto, di abbandonare il terreno della legalità e di ricorrere alla violenza, il colpo di Stato si sarebbe insabbiato nella procedura parlamentare. La tattica difensiva dei Consigli doveva consistere nel guadagnar tempo, nel tirar le cose in lungo. Nel pomeriggio del 19 brumaio, a Saint-Cloud, Sieyès aveva finalmente capito il proprio errore: il tempo lavorava per il Corpo legislativo. Su quale terreno si moveva Bonaparte? sul terreno della procedura parlamentare. Quale era la forza del Corpo legislativo? la procedura. Qual è la forza della procedura parlamentare? la lentezza. Ancora un paio d’ore, e le sedute dei Consigli sarebbero state rinviate al giorno dopo; il colpo di Stato, che aveva già perduto ventiquattr’ore, avrebbe subito un altro ritardo; il giorno seguente, 20 brumaio, alla riapertura delle sedute del Corpo legislativo, la situazione di Bonaparte sarebbe stata ben diversa. Sieyès se ne rendeva conto. Nel suo piano rivoluzionario i Consigli rappresentavano gli strumenti del colpo di Stato: Bonaparte non poteva fame a meno, gli erano indispensabili. Bisognava far presto, impedire il rinvio delle sedute, scongiurare il pericolo di una lotta aperta fra il Corpo legislativo e Bonaparte, fra la Costituzione e il colpo di Stato: ma</span> <span class="font1" style="text-indent: 1.5em;">con quali mezzi? Il piano di Sieyès e la logica di Bonaparte escludevano la violenza. Eppure, bisognava tagliar corto. Era dunque necessario ricorrere alla persuasione, entrare nelle sale dei Consigli, parlare ai deputati, tentar di forzare con le buone maniere la procedura parlamentare. L’origine della strana condotta di Bonaparte è in ciò che si è chiamato il suo liberalismo.</span></p>

  <p><span class="font1">Ma quel suo contegno provoca, per sua fortuna, l’errore irreparabile dei Consigli: le violenze contro la sua persona, il decreto di proscrizione. Gli Anziani e i Cinquecento non hanno capito che il segreto della loro forza, di fronte a Bonaparte, consiste nel tirare le cose in lungo, nel non raccogliere le provocazioni, nell’affidarsi alle lentezze della procedura. Su tutti i colpi di Stato, la regola tattica dei catilinari è il tagliar corto, quella dei difensori dello Stato è il guadagnar tempo. L’errore dei Consigli ha messo Bonaparte con le spalle al muro: o la fuga o la violenza. Gli « avvocati » del Corpo legislativo gli hanno dato, senza volerlo, una lezione di tattica rivoluzionaria.</span></p>
</body>
</html>
