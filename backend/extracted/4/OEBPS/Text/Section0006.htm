<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/1.css" rel="stylesheet" type="text/css" />

  <title></title>
</head>

<body>
  <h3><span style="text-indent: 1.5em;">CHE A DIFENDERE LA LIBERTÀ CI SI RIMETTE SEMPRE</span></h3>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font4">Io odio questo mio libro. Lo odio con tutto il cuore. Mi ha dato la gloria, quella povera cosa che è la gloria, ma anche quante miserie. Per questo libro ho conosciuto la prigione e il confino, il tradimento degli amici, la malafede degli avversarii, l’egoismo e la cattiveria degli uomini. Da questo libro è nata la stupida leggenda che fa di me un essere cinico e crudele, una specie di Machiavelli nei panni di un Cardinal de Retz: quando non sono che uno scrittore, un artista, un uomo libero che soffre più dei mali altrui che dei proprii.</span></p>

  <p><span class="font4">Questa mia</span> <span class="font4" style="font-style:italic;">Tecnica del colpo di Stato,</span> <span class="font4">apparsa a Parigi nel 1931 (presso Bernard Grasset, nella collezione « Les écrits » diretta da Jean Guéhenno) viene oggi data alle stampe per la prima volta in Italia, e ristampata in Francia, in occasione del centenario del</span> <span class="font4" style="font-style:italic;">Manifesto comunista</span> <span class="font4">del 1848. E' un libro ormai famoso, «un classico », come affermano i critici francesi, ed è altrettanto vivo e valido oggi, quanto era vivo e Valido ieri. E chi mi rimproverasse di non aver aggiunto, in questa prima edizione italiana, e nella nuova edizione apparsa in questi giorni in Francia, qualche capitolo nuovo sulla rivoluzione repubblicana spagnola, su quella franchista, sulla recente « defenestrazione » di Praga (e sui colpi di Stato che qua e là si preparano in Europa), mostrerebbe di non intendere che questi avvenimenti, posteriori alla prima apparizione di questo libro, non apportano nulla di nuovo alla tecnica moderna del colpo di Stato. La tecnica rivoluzionaria è infatti ancor oggi, in Europa, quella da me studiata e descritta in queste pagine.</span></p>

  <p><span class="font4">Qualche progresso, tuttavia, appare nella tecnica moderna della difesa dello Stato. Si direbbe che gli uomini di Governo (se pur leggono libri) abbiano tutti letto queste mie pagine, e sappiano trar profitto dagli insegnamenti che esse contengono. A questo mio libro, dunque, bisognerà attribuire il merito di un tale progresso? O non piuttosto alla lezione degli avvenimenti di questi ultimi anni?</span></p>

  <p><span class="font4">Il celebre Monsieur Jean Chiappe, creatore della complessa macchina statale francese per la difesa della Repubblica e delle libertà repubblicane, al quale avevo inviato in omaggio, nel 1931, un esemplare della</span> <span class="font4" style="font-style:italic;">Tecnica del colpo di Stato</span> <span class="font4">con questa dedica: «A Monsieur Jean Chiappe, technicien du coup d’arrêt», prese l’occasione per scrivermi che tanto il mio libro era pericoloso nelle mani dei nemici della libertà, sia di destra che di sinistra, tanto era prezioso nelle mani degli uomini di Stato, ai quali incombeva la responsabilità di difendere le libertà democratiche. «Vous apprenez aux hommes d’Etat» aggiungeva nella sua lettera « à prévoir les phénomènes révolutionnaires de notre temps, à les comprendre, à empêcher les séditieux de s’emparer du pouvoir par la violence ».</span></p>

  <p><span class="font4">E' probabile che i difensori dello Stato abbiano saputo trar profitto assai più dalla lezione degli avvenimenti che dalla lettura del mio libro. Ma non sarebbe un trascurabile merito per queste pagine, anche soltanto se avessero insegnato ai difensori della libertà il modo d’interpretare gli avvenimenti, e quale è la lezione che se ne debba trarre.</span></p>

  <p><span class="font4">Proibito in Italia da Mussolini,</span> <span class="font4" style="font-style:italic;">Tecnica del colpo di Stato</span> <span class="font4">costituisce oggi per il lettore italiano una novità, cui la situazione internazionale e quella interna del nostro paese aggiungono purtroppo un interesse di viva attualità. Non sarà forse inutile, a questo punto, avvertire il lettore italiano che questo mio libro non è stato a suo tempo proibito soltanto in Italia, ma anche in Germania, in Austria, in Spagna, in Portogallo, in Polonia, in Ungheria, in Romania, in Jugoslavia, in Bulgaria, in Grecia, in tutti quegli Stati, cioè, dove, o per l’arbitrio di un dittatore, o &nbsp;&nbsp;&nbsp;per la corruzione degli istituti democratici, le libertà pubbliche e private erano soffocate, o soppresse.</span></p>

  <p><span class="font4">Strano e avventuroso, il destino di questo mio libro! Proibito dai governi totalitarii, che vedevano nella</span> <span class="font4" style="font-style:italic;">Tecnica del colpo di Stato</span> <span class="font4">una sorta di « Manuale del perfetto rivoluzionario »; messo all’indice dai governi liberali e democratici, per i &nbsp;&nbsp;&nbsp;quali esso non era nient’altro che un « Manuale dell’arte d’impadronirsi del potere con la&nbsp;</span><span style="text-indent: 1.5em;">violenza», e non anche, nello stesso tempo, un «Manuale dell’arte di difendere lo Stato»; accusato di fascismo dai trotzkisti, e da Trotzky stesso, e di trotzkismo da certi comunisti, che non sopportano di veder mescolato il nome di Trotzki a quello di Lenin e, quel che più conta, al nome di Stalin: non è tuttavia men vero che raramente un libro ha sollevato tante discussioni, tante contrarie passioni. Di rado un libro ha così ben servito, e in modo così gratuito, il Bene e il Male.</span></p>

  <p><span class="font4">Mi si consenta di ricordare, a questo proposito, un caso assai singolare, di cui i giornali del tempo fecero gran chiasso. Quando il Principe Stahrenberg fu arrestato nel suo castello in Tirolo, per ordine del Cancelliere austriaco Dollfuss, sotto l’accusa di complotto contro lo Stato, gli fu trovata in casa,</span> <span class="font4" style="font-style:italic;">horresco referens,</span> <span class="font4">una copia del mio libro. Il Cancelliere Dollfuss prese a volo questo pretesto per proibire la</span> <span class="font4" style="font-style:italic;">Tecnica del colpo di Stato</span> <span class="font4">in Austria. Ma il giorno in cui Dollfuss fu assassinato dai nazisti, i giornali di Vienna annunziarono che un esemplare del mio libro era stato rinvenuto sulla sua scrivania. Una copia certamente intonsa. Poiché se Dollfuss avesse letto il mio libro, e ne avesse saputo trar profitto, è probabile che non avrebbe fatto quella tragica fine.</span></p>

  <p>&nbsp;</p>

  <p><span class="font4">Ho scritto</span> <span class="font4" style="font-style:italic;">Tecnica del colpo di Stato</span> <span class="font4">negli ultimi mesi del 1930, a Torino, quando ero ancora direttore della « Stampa». Il manoscritto fu portato a Parigi, all’editore Bernard Grasset, da Daniel Halévy, ch’era venuto a prenderlo a Torino, io non fidandomi di passar la frontiera con quelle pagine addosso. Nel Marzo 1931, quando il libro stava per uscire, mi recai in Francia,</span>&nbsp;su&nbsp;<span class="font4">consiglio di Bernard Grasset e di Halévy, per mettermi al riparo dalle possibili reazioni di Mussolini.</span></p>

  <p><span class="font4">Come accolse Mussolini la mia</span> <span class="font4" style="font-style:italic;">Tecnica del colpo di Stato</span><span class="font4">? Il libro gli piacque, ma non gli andò giù. E per una di quelle contraddizioni proprie del suo carattere, ne proibì l’edizione italiana, ma permise che i giornali ne parlassero ampiamente. Un bel giorno, all'improvviso, la stampa italiana ebbe l’ordine di non occuparsi più del mio libro, né in bene né in mille. Che cos’era accaduto nel frattempo?</span></p>

  <p><span class="font4">Pubblicata in Germania nel 1932, cioè molto prima dell’avvento di Hitler al potere,</span> <span class="font4" style="font-style:italic;">(Der Staatsstreich,</span> <span class="font4">Tal Verlag, Leipzig und Wien, 3:932), la</span> <span class="font4" style="font-style:italic;">Tecnica del colpo di Stato,</span> <span class="font4">che è il primo libro apparso in Europa contro Hitler, aveva recato un contributo importante alla propaganda antinazista. Durante le elezioni politiche tedesche dell’autunno 1932, i muri di tutte le città e di tutti i borghi della Germania apparvero tappezzati di grandi manifesti del Fronte Democratico Antinazista, nei quali, sotto il titolo: «Come lo scrittore italiano Curzio Malaparte giudica Hitler e il nazismo », erano stampate a &nbsp;caratteri di scatola le frasi più insolenti del capi tolo su Hitler. Copie di quei manifesti mi furono inviate, a prova del mio delitto, dal Capo dell’Ufficio Stampa del Capo del Governo, Landò Ferretti, accompagnate da queste semplici parole: « Guarda che cosa hai fatto! ». Mi accorsi qualche tempo dopo di quel che avevo fatto, nella cella n. 471 del 4° Braccio di Regina Coeli.</span></p>

  <p><span class="font4">Non ho mai conosciuto Hider, non l’ho mai avvicinato. Ma l’ho intuito, o meglio, l’ho « indovinato». Il ritratto di Hider, da me disegnato con mente maligna e con mano piuttosto dura, rivelò Hitler agli stessi Tedeschi, com’ebbero a scrivere la « Frankfurter Zeitung » e il « Berliner Tageblatt». Appassionate discussioni sollevarono la mia profezia, avveratasi poi nel Gennaio del 1933, che Hitler non si sarebbe impadronito del potere con un colpo di Stato, ma grazie a un compromesso parlamentare; e l’altra mia profezia, avveratasi alcuni anni dopo, nel Giugno del 1934, che Hider avrebbe, con spietata violenza, sterminata l’ala estrema del suo stesso partito.</span></p>

  <p><span class="font4">Non è perciò da meravigliarsi se Hider, appena salito al potere, si affrettò a far condannare il mio libro, con decreto del Gauleiter della Sassonia, a essere bruciato sulla pubblica piazza di Lipsia, per mano del boia, secondo il rito nazista. La mia</span> <span class="font4" style="font-style:italic;">Tecnica del colpo di Stato</span> <span class="font4">fu gettata alle fiamme sullo stesso rogo che tanti libri, condannati per ragioni politiche o razziali, ha ridotto in cenere. Non contento di aver fatto bruciare il mio libro, Hitler chiese a Mussolini la mia testa, e l’ottenne.</span></p>

  <p><span class="font4">Lo stupore, in Italia e fuori d’Italia, fu grandissimo. Era la prima volta che uno scrittore italiano veniva imprigionato non per «cospirazione», ma per la sua opera letteraria. Al « Times » e al « Manchester Guardian », che avevano preso le mie difese, giudicando il mio caso personale come un indice molto grave delle reali condizioni della letteratura in Italia, Mussolini fece rispondere, dal «Popolo d’Italia» e dal «Tevere » del 6 Ottobre 1933, che il mio arresto « non era che un provvedimento di ordinaria amministrazione ».</span></p>

  <p><span class="font4">Fui dunque arrestato, chiuso in una cella di Regina Coeli, e condannato «a cinque anni di confino a Lipari per “manifestazioni antifasciste all’estero”» (comunicato ufficiale dell’Agenzia Stefani dell’11 Ottobre 1933). Le prove a mio carico erano: una copia della</span> <span class="font4" style="font-style:italic;">Tecnica del volpo di Stato,</span> <span class="font4">di cui Mussolini stesso aveva segna</span><span class="font5">lo</span> <span class="font4">con la matita rossa le frasi incriminate; i manifesti del Fronte Democratico Antinazista tedesco; una lettera che avevo scritto molti mesi &nbsp;prima a un amico, oggi morto, nella quale, a nome di tutti gli scrittori italiani, difendevo la libertà dell’arte e della letteratura, ed esprime</span><span class="font5">vo</span> <span class="font4">un severo giudizio sull’atteggiamento di Bal</span><span class="font5">bo</span> <span class="font4">(lettera che mi ero indotto a scrivere in seguito a un appello, inviatomi a Parigi da Elio Vittorini, perché tornassi in Italia ad assumere pubblicamente la difesa della libertà letteraria&nbsp;</span><span class="font4" style="text-indent: 1.5em;">e della dignità degli scrittori italiani, fatti segno a insulti e a minacce da parte della stampa fascista) ; e infine un articolo, apertamente ostile a Mussolini e a Hitler, apparso nelle «Nouvelles Littéraires » del Marzo 1933 col titolo:</span> <span class="font4" style="text-indent: 1.5em; font-style: italic;">Immoralité du Guichardin.</span></p>

  <p><span class="font4">Di fronte alle calunnie e alla malafede di certuni, diventati oggi, senza pagar dazio, purissimi eroi della libertà, è bene che certe cose sian dette, e io le dico. E poiché alcuni galantuomini han messo in giro la voce che, dopo il confino, io sarei tornato nelle grazie di Mussolini, è opportuno che finalmente sian resi di pubblica ragione, una volta per tutte, alcuni dati di fatto, che solo i miei amici conoscono, e di cui ho disdegnato fin qui di valermi non per superbia, ma per onesta noncuranza della calunnia. Dopo tre anni di confino, la mia pena fu commutata in due anni di sorveglianza speciale. Rimesso in libertà nel 1938, ebbi a subire da allora tutte le meschine e troppo facili persecuzioni poliziesche, ben note a coloro che venivano « dimessi » dal carcere o dal confino. Per quel suo complesso d’inferiorità nei confronti di tutti quelli che egli aveva, in un modo o nell’altro, offesi,</span> <span class="font4" style="font-style:italic;">Mussolini non mi ha mai perdonato di avermi mandato in galera.</span> <span class="font4">(Per parte mia, ora che è morto gli ho perdonato. Ho molte e buone ragioni per essere cristiano).</span></p>

  <p><span class="font4">Incominciò dunque col farmi proibire non solo di risiedere a Prato, dove avevo la mia famiglia, e al Forte dei Marmi, cioè a casa mia, ma perfino di recarmici per poche ore. Mi toccava, ogni volta, chiedere un permesso speciale della polizia. Quando la mia povera e cara Eugenia Baldi, che mi aveva fatto da madre, morì, non giunsi in tempo a vederla morire. Allorché finalmente riuscii a ottenere il permesso della Questura, giunsi a Prato che era morta da due giorni. Non soltanto, poi, mi fece rifiutare il passaporto, per impedirmi di tornare a Parigi, dove i miei amici francesi mi consigliavano di rifugiarmi, ma proibire altresì di recarmi nelle regioni di frontiera: non potevo oltrepassare né Genova, né Torino, né Milano, né Verona.</span></p>

  <p><span class="font4">Nel 1936,</span> <span class="font4" style="font-style:italic;">cioè due anni prima delle leggi razziali,</span> <span class="font4">ordinò un’inchiesta per stabilire se fossi ebreo, con la speranza forse di procurarsi un argomento di più che giustificasse, di fronte alla sua coscienza, il suo meschino e ingeneroso contegno nei miei riguardi: tanto il suo complesso d’inferiorità lo umiliava. Tale inchiesta, che egli sollecitava con i suoi reiterati interventi personali presso il Capo della Polizia (ne posseggo i documenti, fra i quali un suo fonogramma al Capo della Polizia con questa postilla di suo pugno: « ma insomma, è ebreo o no? »), stabilì in modo inconfutabile che né mio padre né mia madre, né i miei nonni né i miei bisnonni, erano comunque responsabili della mia</span> <span class="font4" style="font-style:italic;">Tecnica del colpo di Stato.</span> <span class="font4">Non ostante ciò, egli ordinò una nuova inchiesta nel 1938, in occasione delle leggi razziali, con gran stupore di Dino Alfieri, allora Ministro della Cultura Popola</span><span style="text-indent: 1.5em;">re, che egli aveva incaricato di quella vana e ridicola inquisizione. Ahimè, non ero neppure ebreo!</span></p>

  <p><span class="font4">Non bastandogli che io fossi, per ordine suo, strettamente sorvegliato, ogni volta che qualche capo nazista si recava a Roma, Mussolini mi faceva arrestare « per misura di pubblica sicurezza». Ero pericoloso, e io non lo sapevo! Così m’avvenne di passar lunghi giorni in guardina, dove ritrovavo ogni volta i miei antichi compagni di Regina Coeli, quasi tutti vecchi repubblicani o giovani comunisti del Testaccio e di Trastevere, sia per la visita di Hitler, nel Maggio del 1938, sia per quelle di Goebbels, di Himmler, di Goering. Fu questa la ragione per la quale, su consiglio di Galeazzo Ciano, mi stabilii a Capri, lontano da Roma, e lontano dalle regioni che il treno del Brennero attraversa per scendere al Tevere. Ma nemmeno a Capri ero lasciato tranquillo: il Commissario di P. S., Morini, e poi il suo successore, Fortunato, avevano l’ordine di sorvegliarmi, e di compiere frequenti perquisizioni a casa mia.</span></p>

  <p><span class="font4">L’affettuosa amicizia di Galeazzo Ciano (che tanti scrittori, tanti artisti, tanti ebrei, tanti avversari politici difendeva contro lo stesso Mussolini) non riuscì mai a impedire che io fossi così meschinamente perseguitato. La sua amicizia m’era tuttavia di grande aiuto: poiché moltissimi, che in principio fingevano di non vedermi, o di non riconoscermi (tutti eroi della libertà, oggi), sapendo che Galeazzo Ciano mi&nbsp;</span><span style="text-indent: 1.5em;">era amico, mi salutavano e mi sorridevano. Ed era di grande aiuto agli stessi miei amici: dei quali molti, ebrei e non ebrei, che oggi mi rimproverano quell’amicizia, come se vi fosse alcunché di disonorevole in tale sentimento, del tutto personale, ricorrevano a me perché muovessi Galeazzo Ciano a difenderli, a proteggerli, a salvarli.</span></p>

  <p><span class="font4">Nel 1939, Aldo Borelli mi propose di recarmi in Etiopia come inviato speciale del « Corriere della Sera ». Dopo lunghe trattative fra il Ministero della Cultura Popolare, il Ministero degli Interni, e Aldo Borelli, direttore del « Corriere della Sera», che, spalleggiato da Galeazzo Ciano, non solo non mi abbandonava, ma faceva tutto quanto gli era possibile per tentar di attenuare le persecuzioni alle quali ero esposto, mi fu accordato finalmente il permesso di recarmi in Etiopia. Mussolini, tuttavia, diede ordine che io fossi accompagnato da un funzionario di polizia, il Dottor Conte, persona, per mia fortuna, seria, onesta, e aggiungo, di buon cuore, che si attaccò ai miei panni e non si allontanò da me di una spanna per tutto quel lungo e faticoso viaggio, di più di tremila chilometri, attraverso l’Etiopia.</span></p>

  <p><span class="font4">Mussolini, senza dubbio, temeva che io sbarcassi di nascosto a Porto Said o a Suez, o che raggiungessi la Francia per la via di Gibuti. In vista di Porto Said, all’andata, e in vista di Suez al ritorno, fui chiuso in una cabina, e guardato a vista finché, usciti dal Canale di Suez, non fummo in alto mare. Posseggo i rapporti che il Dottor Conte inviava regolarmente a Mussolini per</span> <span class="font3" style="font-weight:bold;">j</span> <span class="font4">ripetergli le mie più innocenti parole, e per i metterlo al corrente delle precauzioni che credeva opportuno di prendere per impedirmi di</span> <span class="font3" style="font-weight:bold;">i</span> <span class="font4">fuggire.</span></p>

  <p><span class="font4">Mi capitò, durante quel viaggio, un caso assai singolare. M’ero messo in testa, a Gondar, di raggiungere Addis Abeba attraverso il Goggiam, (un tragitto di circa mille chilometri a dorso di mulo), ma sebbene la guerra in Etiopia fosse finita ormai da quattro anni, la rivolta, nel Goggiam, divampava feroce, e il mio viaggio, giudicato pazzesco, mi fu proibito dal Governatore militare di Gondar. Saputo, tuttavia, che il 9° Battaglione Eritreo, comandato dal Capitano Renzulli, pugliese e valoroso soldato, avrebbe tentato, dalle rive del Lago Tana, di penetrare nel Goggiam per rifornire di viveri, di armi, e di munizioni quei nostri presidii, isolati e assediati da molti mesi, e di raggiungere Addis Abeba per Debra Marcos, ottenni di aggregarmi a quel Battaglione. Recatomi dunque al Lago Tana, mi misi in marcia col 9° Battaglione Eritreo, sempre col Dottor Conte cucito ai miei panni.</span></p>

  <p><span class="font4">Il primo giorno tutto andò bene, ma verso il tramonto la nostra colonna fu assalita da un’orda di alcune migliaia di ribelli etiopici. Io ero disarmato, e non potevo difendermi. Chiesi perciò al funzionario di polizia, di cui ero virtualmente prigioniero, il permesso di raccogliere il fucile di un ascaro, ucciso a pochi passi da me.</span></p>

  <p><span class="font4">Il Dottor Conte, dopo non poche obbiezioni, mi accordò quel permesso, e così, raccolto il fucile del morto, mi potei difendere contro gli assalitori, a fianco del mio angelo custode che sparava sui ribelli senza neppur mirare, tanto era preoccupato di non perdermi d’occhio un solo istante. Per la nostra condotta in quel sanguinoso scontro, il Dottor Conte ed io fummo decorati della croce di guerra sul campo. Durante quel mio « Giro dell’Etiopia in 80 giorni », io viaggiai dunque, come Phileas Fogg, accompagnato da un poliziotto, al quale, probabilmente, debbo la vita. Poiché se il Dottor Conte, invece di permettermi di raccogliere il fucile di un morto, mi avesse in quel pericoloso frangente messo le manette, io avrei senza dubbio pagata assai cara l’imprudenza di avere scritto la</span> <span class="font4" style="font-style:italic;">Tecnica del colpo di Stato.</span></p>

  <p><span class="font4">La fama di quell’inviato speciale del « Corriere della Sera», che percorreva l’Etiopia quasi in stato di arresto, accompagnato per un braccio da un funzionario di polizia, preceduto da telegrammi cifrati che raccomandavano alle autorità di provvedere perché non tentasse di fuggire, strettamente sorvegliato, giorno e notte, dalla Polizia Coloniale, si sparse per tutto l’impero creandomi una situazione intollerabile, e suscitando l’indignazione di tutte le persone per bene, fra le quali mi piace ricordare con affettuosa gratitudine il Governatore Daodiace. Non c’è che dire: dopo il mio confino, a differenza di tanti eroi della libertà, ero veramente rientrato nelle grazie di Mussolini.</span></p>

  <p><span class="font4">Sono in grado di provare, naturalmente, la verità di tutto quello che son venuto dicendo fin qui. Di tutte le meschine persecuzioni, alle qua</span><span style="text-indent: 1.5em;">li sono stato esposto dal 1933 al 1943 per ordine personale di Mussolini, posseggo la documentazione ufficiale. Essa mi è stata data in copia fotografica dal Comando Supremo Alleato in Italia, allo scopo di permettermi, occorrendo, di provare in modo inconfutabile l’esattezza delle mie affermazioni.</span></p>

  <p>&nbsp;</p>

  <p><span class="font4">Nel 1940, pochi giorni prima della dichiarazione di guerra, fui richiamato alle armi e inviato al fronte come capitano del 5° Alpini. Subito protestai presso il Ministero della Guerra. Nella mia condizione di condannato politico, io ero, in virtù dello Statuto del P.N.F., che aveva forza di legge, « messo al bando della vita civile ». Nella mia protesta chiedevo che, essendo stato messo al bando della vita civile, fossi logicamente messo al bando anche della vita militare. Invece di mandarmi in congedo, come speravo, o di rimandarmi a Lipari, come molti si auguravano, Mussolini, forse nell’intento di obbligarmi a compromettermi, mi fece trasferire nel « nucleo » dei corrispondenti di guerra, che era alle dipendenze dell’Ufficio P. dello Stato Maggiore ed era composto di scrittori e giornalisti, i quali vestivano l’uniforme dell’Esercito, ciascuno col proprio grado, ed erano sottoposti alla stessa disciplina militare cui eran soggetti gli ufficiali delle unità combattenti.</span></p>

  <p><span class="font4">Fui dunque inviato al fronte come capitano corrispondente di guerra del « Corriere della Sera», insieme con i numerosi corrispondenti degli altri giornali, di cui molti militano oggi nei vari partiti politici senza che alcuno si sogni, ed è giusto, di rimproverar loro d’essere stati corrispondenti di guerra. Per non compromettersi, certuni, e ne conosco che oggi son purissimi comunisti, non facevano che parafrasare, nei loro articoli, i comunicati degli uffici di propaganda tedeschi e italiani, quando non inneggiavano alle vittorie di Hitler. Per quel che mi riguarda, io mi compromisi così bene, che nell’autunno del 1941 fui dalle autorità tedesche (che non volevano saperne di me, e lo posso provare) espulso dal fronte russo, non ostante le proteste del Maresciallo Messe, comandante dello C.S.I.R., per le mie corrispondenze nettamente sfavorevoli alla Germania, che tanto stupore e tanto clamore sollevarono, come tutti sanno, in Italia.</span></p>

  <p><span class="font4">Accompagnato alla frontiera italiana, fui per ordine di Mussolini, che tuttavia aveva lasciato pubblicare i miei articoli, condannato a quattro mesi di residenza forzata. E' inutile dire che ho le prove di quanto affermo. Trascorsi i quattro mesi, fui rimandato al fronte, in Finlandia, presso l’Esercito finlandese. Alla caduta di Mussolini, nel Luglio del 1943, tornai in Italia, come molti altri corrispondenti di guerra del fronte Nord.</span></p>

  <p><span class="font4">La mia lunga stagione di noie e di tribolazioni era finita. Com’è noto, dallo sbarco degli Alleati a Salerno, nel 1943, fino al 1945, ho fatto parte, come volontario, del Corpo Italiano di Liberazione, sono stato poi nominato ufficiale di collegamento presso il Comando Supremo Alleato, ho partecipato ai combattimenti di Cassino, alla liberazione di Roma, ai combattimenti sulla Linea Gotica. Nell’Agosto del 1944, ufficiale di collegamento fra le truppe americane e canadesi e la Divisione partigiana « Possente », durante i sanguinosi combattimenti per la liberazione di Firenze, (il Comandante comunista della Divisione « Possente » è morto in Oltrarno a pochi passi da me), sono stato citato, per la mia condotta, dal Comando Supremo Alleato.</span></p>

  <p>&nbsp;</p>

  <p><span class="font4">In Inghilterra, in America, in Polonia, in Spagna, nella Spagna repubblicana del 1931, la mia</span> <span class="font4" style="font-style:italic;">Tecnica del colpo di Stato</span> <span class="font4">fu accolta dall’universale favore. Perfino la stampa liberale e democratica anglosassone, dal « New York Times » al «New York Herald», dal «Times» e dal «Manchester Guardian» al «New Statesman and Nation », non ebbe se non elogi per « the moral purposes » del mio libro, (tradotto in inglese da Sylvia Sprigge), benché accogliesse con riserva la mia tesi che « nel modo stesso come tutti i mezzi son buoni per sopprimere la libertà, così tutti i mezzi son buoni per difenderla ». Quando, nel 1933, mi recai a Londra, vi fui accolto con quella simpatia che gli Inglesi concedono agli uomini liberi.</span></p>

  <p><span class="font4">In Francia, da Charles Maurras e da Léon Daudet a Jacques Bainville, da Pierre Descaves a Emile Buré, dall’«Action Française» all’«Humanité», dalla «République» al «Populaire» di Léon Blum, dalla cattolica « Croix » al « Figaro», dall’«Echo de Paris» a «La gauche », etc. etc. il coro delle lodi non fu turbato da nessuna voce stonata.</span></p>

  <p><span class="font4">Mentre l’estrema destra prendeva pretesto dal mio libro per denunziare i pericoli della situazione in Germania e in Spagna (Jacques Bainville, «Action Française» del 31 Luglio 1931), per attrarre l’attenzione dei difensori della libertà sulla debolezza dello Stato liberale e democratico (Henri de Kérillis, « Echo de Paris » del 5 Agosto 1931), o perfino per prendersela, assai stranamente, con Paul Valéry, « nigaud de bureau aux airs profonds, hydrocéphale pour cimetière marin » (Léon Daudet, «Action Française » del 12 Agosto 1931), l’estrema sinistra si servì del mio libro per attaccare Trotzki. L’Ambasciatore dell’U.R.S.S. a Parigi mi trasmise, per tramite del mio editore Bernard Grasset, l’invito del Governo di Mosca a recarmi in Russia, ospite suo, per un soggiorno di sei mesi, allo scopo di studiar da vicino la vita sovietica. Invito che rifiutai cortesemente per ovvie&nbsp;</span><span class="font2" style="text-indent: 1.5em;">ragioni. I fuorusciti tedeschi (erano i primi), i quali Simon, direttore della « Frankfurter Zeitung », e Teodoro Wolff, mi portarono a Parigi il saluto dei tedeschi antinazisti. Saggi e scritti sulla</span> <span class="font2" style="text-indent: 1.5em; font-style: italic;">Tecnica del colpo di Stato</span> <span class="font2" style="text-indent: 1.5em;">apparvero in Europa e in America. Mi piace in particolar modo ricordare il libro che lo scrittore tedesco Hermann Rauschning, autore del famoso</span> <span class="font2" style="text-indent: 1.5em; font-style: italic;">Hitler mi ha detto,</span> <span class="font2" style="text-indent: 1.5em;">ha dedicato, col titolo</span> <span class="font2" style="text-indent: 1.5em; font-style: italic;">La rivoluzione del nihilismo,</span> <span class="font2" style="text-indent: 1.5em;">alla discussione della tesi fondamentale del mio libro.</span></p>

  <p><span class="font2">In quel coro di lodi, una sola voce discorde: la voce di Leon Trotzki, che mi aggredì con violenza nel discorso ch’egli pronunziò, nell’Ottobre del 1931, alla radio di Copenaghen. Dopo il suo esilio nel Caucaso, Trotzki era stato allontanato dalla Russia, e si era rifugiato nell’isola di Prinkipo, nel Mar di Marinara, davanti a Costantinopoli. Nell’autunno del 1931 decise di stabilirsi a Parigi. Ma essendogli stato rifiutato il permesso di soggiorno in Francia, scelse il Messico come luogo del suo esilio, e prima di lasciar l’Europa accettò l’invito della radio di Copenaghen, che gli offriva l’occasione di rispondere pubblicamente alle accuse di Stalin.</span></p>

  <p><span class="font2">Era la prima volta, dopo la Rivoluzione d’Ottobre 1917, che Trotzki parlava, in Europa, all’Europa: l’attesa per il suo annunziato discorso era enorme. Egli non parlò, purtroppo, che di Stalin e di me. Ne fui, non meno di Stalin, profondamente deluso. Una gran parte del suo discorso (il cui testo fu pubblicato nel giornale trotzkista di Parigi, «La cloche») era dedicata alla mia</span> <span class="font2" style="font-style:italic;">Tecnica del colpo di Stato</span><span class="font2">: Trotzki sputò su Stalin, e vomitò su me. La sera stessa gli telegrafai così: «Pourquoi mêlez-vous mon nom et mon livre à vos histoires personnelles avec Staline? Stop. Je n’ai rien à partager ni avec vous ni avec Staline. Stop. Curzio Malaparte». Trotzki mi rispose immediatamente con questo telegramma: «Je l’espère pour vous. Stop. Léon Trotzki».</span></p>

  <p><span class="font2">Ma fra tutte le voci che salutarono l’apparizione di questo mio libro, ve n’è una che mi è cara: quella di Jean-Richard Bloch. Il lettore italiano, forse, non sa chi è Jean-Richard Bloch. E' uno degli eroi del comunismo francese. Fuggito durante la guerra a Mosca, diresse a quella radio la propaganda in lingua francese. Tornato a Parigi dopo la liberazione, vi fondò il giornale « Ce soir». Morto, gli furon tributati gli onori del trionfo.</span></p>

  <p><span class="font2">Sebbene comunista, Jean-Richard Bloch non era né un settario né un fanatico: aveva capito il significato del mio libro, e l’importanza del problema non soltanto politico, ma morale, che esso pone ai difensori della libertà. Fin dal nostro primo incontro a Parigi, nel 1931, egli mi ha sempre dato prova della sua fedele simpatia. Certi comunisti gli rimprovereranno forse quella sua simpatia per me. Come potrebbero, infatti, ammettere che un comunista, le cui spoglie mortali hanno avuto l’onore dell’apoteosi, che un eroe della libertà, di cui il Partito Comunista francese si è assicurata l’esclusività « per tutti i Paesi, compresa la Svezia e la Norvegia», possa aver dato prova d’onestà verso un uomo libero? (E dico uomo libero perché così mi giudicava lo stesso Jean-Richard Bloch). «J’ai lu» mi scriveva Jean-Richard Bloch il 20 Novembre del 1931 dalla sua villa La Mérigote, presso Poitiers «j’ai lu avec un intérêt passionné le livre que vous avez eu l’amabilité de m’envoyer. S’il est vrai, comme je le crois, que la besogne préliminaire qui incombe aux intellectuels, en ce début des temps contemporains - agonie des temps modernes - est de “nommer les choses”, de faire la toilette de l’esprit, d’en évacuer les mots morts, les concepts usés, les façons de penser périmées, de frayer la voie aux conceptions de représentations exactes d’un monde entièrement renouvelé, vous avez accompli votre part de la tâche commune avec une maîtrise exceptionnelle.</span></p>

  <p><span class="font2">« En dissociant deux idées aussi différentes que le programme révolutionnaire et la tactique insurrectionnelle - l’idéologie et la technique -vous avez assaini le terrain. Vous nous rendez possible la compréhension et la préhension vigoureuses de certains faits. Vous contribuez à notre claire vision des temps nouveaux. Seul un marxiste pouvait le faire. Seul, dites-vous, un marxiste peut aujourd’hui réussir un coup d’Etat. Etendant votre idée, j’ajoute que seul un marxiste peut écrire un roman ou un drame qui “plaque” sur le monde actuel, et ne flotte pas autour de lui comme un vêtement mal ajusté.</span></p>

  <p><span class="font2">« Les réflexions auxquelles vous nous engagez sont en nombre infini. Et toutes de l’espèce la plus substantielle. Je goûte aussi le ton libre et joyeux avec lequel vous parlez de ces choses, où le mépris de l’homme est l’arme de l’amour de l’homme. S’il faut le dire, je reconnais dans le son de votre voix ce que j’aime et j’apprécie le plus hautement dans l’extrême intelligence italienne. Il y a peu de peuples pour lesquels j’éprouve une affection plus profonde que pour le vôtre. Son défaut est le verbalisme creux, comme le péché mignon des Français est la fade sentimentalité, et celui des Allemands la fallacieuse systématique. Mais quand un Italien se mêle d’être perçant, il l’est plus qu’homme au monde. Nulle part, je n’ai rencontré d’intelligences plus véraces et plus authentiques qu’en votre pays, si mal connu encore et si pauvrement jugé. C’est dire que je respire dans votre livre une atmosphère qui m’est familière et bienfaisante: une atmosphère d’homme libre. Et cela est singulier à écrire d’un ouvrage, où il n’est question que des moyens d’étrangler la liberté. On n’a jamais mis plus d’indépendance à nous enseigner l’assassinat de l’indépendance.</span></p>

  <p><span class="font2">«Je dois m’interdire d’entrer dans le détail des réflexions auxquelles ma lecture m’a engagé.</span></p>

  <p><span class="font2">Ce ne serait plus une lettre, mais un livre. Qu’il me suffise de vous avouer qu’entre mille autres points, je partage votre sentiment sévère sur Hitler. Il se peut que l’événement nous démente, vous et moi, et nous apprenne un jour que cet Autrichien emphatique, roublard et poltron, tenait en réserve une tactique nouvelle et efficace. En histoire, les séries ne recommencent jamais. Goethe a eu raison de dire que les événements historiques sont quelquefois homologues, mais jamais analogues. Je m’étais bien trompé, non sur la valeur propre, mais sur la valeur relative de Mussolini, que j’ai un peu connu en 1914. Toutefois, j’incline à partager votre sentiment.</span></p>

  <p><span class="font2">«Je suis toutefois étonné quand je vous vois reprocher à Hitler, comme des signes de sa faiblesse, la persécution de la liberté de conscience, du sentiment de la dignité personnelle, de la culture; et ses méthodes policières, sa pratique de la délation. Mussolini n’en a-t-il pas fait autant? ».</span></p>

  <p><span class="font2">Mussolini ha fatto altrettanto, caro Jean-Richard Bloch, con me e con tanti altri come me, meglio di me. Forse aveva ragione, forse hanno ragione tutti coloro che, ancor oggi, in questa Europa libera da Hitler e da Mussolini, disprezzano e perseguitano gli uomini liberi, tentando di soffocare il sentimento della dignità personale, la libertà di coscienza, l’indipendenza di spirito, la libertà dell’arte e della letteratura. Che ne sappiamo noi se gli intellettuali, gli scrittori, gli artisti, gli uomini liberi, non sono una razza pericolosa, perfino inutile, una razza maledetta? « Que sais-je? » diceva Montaigne. Ma perché volgersi con rancore verso il passato, quando il presente non è certo migliore, e l’avvenire ci minaccia? Tutte le noie e le persecuzioni che questo libro mi ha valso, me le ricorderei forse con gratitudine, se fossi persuaso che queste mie pagine hanno contribuito, per poco che sia, alla difesa della libertà in Europa, non meno in pericolo oggi di quanto non fosse ieri, di quanto non sarà domani.</span></p>

  <p><span class="font2">Non è vero, come lamentava Jonathan Swift, che non ci si guadagna nulla a difendere la libertà. Ci si guadagna sempre qualcosa: se non altro quella coscienza della propria schiavitù, per cui l’uomo libero si riconosce dagli altri. Poiché « il proprio dell’uomo » come scrivevo nel 1936 « non è di vivere libero in libertà, ma libero in una prigione ».</span></p>

  <p>&nbsp;</p>

  <p style="text-align: right;"><span class="font2">Curzio Malaparte</span></p>

  <p><span class="font2">Parigi, Maggio 1948</span></p>
</body>
</html>
