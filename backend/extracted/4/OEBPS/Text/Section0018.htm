<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/5.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font0">12.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font0">I governi d’Europa hanno dato prova sino ad oggi di non aver nulla imparato dagli avvenimenti dell’ottobre 1917: essi si rivelano ogni giorno incapaci di assicurare la difesa dello Stato contro il pericolo comunista. Il sistema delle misure di polizia non è più sufficiente a garantire lo Stato contro la tecnica insurrezionale moderna. Sarebbe utile che i governi d’Europa, che non hanno nulla imparato dall’esperienza di Kerenski, sapessero approfittare della lezione degli avvenimenti dell’anno 1927, cioè dell’esperienza di Stalin. La tattica seguita da Stalin nel 1927 è un modello dell’arte di difendere lo Stato: è la sola che si possa opporre all’insurrezione comunista. Occorre studiare la tattica di Stalin, il solo, in Europa, che abbia dato prova di saper approfittare della lezione d’ottobre 1917, se si vuole assicurare la difesa dello Stato borghese contro il pericolo comunista.</span></p>

  <p><span class="font0">« Le rivoluzioni non si fanno arbitrariamente » scriveva Trotzki, a proposito della situazione in Inghilterra, all’inizio della sua lotta contro Stalin « se si potesse assegnar loro un itinerario razionale, sarebbe probabilmente possibile di evitarle ». Ora, è proprio Trotzki che ha assegnato un itinerario razionale ai tentativi rivoluzionari, che ha fissato i principii e le regole della tattica insurrezionale moderna: ed è Stalin, che, approfittando della lezione di Trotzki, ha mostrato ai governi d’Europa la possibilità di assicurare la difesa dello Stato borghese contro il pericolo di un’insurrezione comunista.</span></p>

  <p>&nbsp;</p>

  <p>&nbsp;</p>

  <p><span class="font0">La Svizzera o l’Olanda, cioè due fra gli Stati più</span> <span class="font0" style="font-style:italic;">policés</span> <span class="font0">e meglio organizzati d’Europa, nei quali l’ordine non è soltanto un prodotto della macchina politica e burocratica dello Stato, ma la caratteristica della natura di quei popoli, non presentano, all’applicazione della tattica insurrezionale comunista, maggiori difficoltà della Russia di Kerenski. Da quale considerazione è dettata questa affermazione paradossale? Dalla considerazione che il problema del colpo di Stato moderno è un problema d’ordine tecnico. L’insurrezione è una macchina, dice Trotzki: occorrono dei tecnici per metterla in movimento, soltanto dei tecnici possono arrestarla. La messa in moto di questa macchina non dipende dalle condizioni generali del paese, da circostanze eccezionali quali potrebbero essere una crisi rivoluzionaria giunta al punto di maturazione, lo spirito di rivolta delle masse proletarie spinto all’esasperazione, un governo impotente a far fronte al disordine politico, sociale ed economico. L’insurrezione non si fa con le masse: ma con un pugno d’uomini pronti a tutto, allenati alla tattica insurrezionale, esercitati a colpire rapidamente e duramente i centri vitali dell’organizzazione tecnica dello Stato. Questa truppa d’assalto deve essere formata di squadre d’uomini armati, di operai specializzati, meccanici, elettricisti, telegrafisti, radiotelegrafisti, agli ordini d’ingegneri, di tecnici, che conoscano il funzionamento degli organi tecnici dello Stato.</span></p>

  <p><span class="font0">Durante una seduta del Comintern, nel 1923, Radek avanzò la proposta di organizzare in ogni paese d’Europa un corpo speciale per la conquista dello Stato. Il suo punto di vista era che mille uomini bene allenati ed esercitati si sarebbero potuti impadronire del potere in qualunque paese d’Europa, in Francia come in Inghilterra, in Germania come in Svizzera o in Spagna. Radek non aveva nessuna fiducia nelle qualità rivoluzionarie dei comunisti degli altri paesi. Le sue critiche agli uomini e ai metodi delle varie sezioni della Terza Internazionale non risparmiavano neppure la memoria di Rosa Luxemburg e di Liebknecht. Nel 1920, durante l’offensiva di Trotzki contro la Polonia, quando l’esercito rosso si avvicinava a Varsavia e si attendeva di giorno in giorno, al Kremlino, la notizia della conquista della capitale della Polonia, Radek era solo a lottare contro l’ottimismo generale. La vittoria di Trotzki dipendeva in gran parte dall’aiuto dei comunisti polacchi: Lenin credeva ciecamente che l’insurrezione comunista sarebbe scoppiata a Varsavia appena i soldati rossi avessero raggiunto la Vistola. « Non bisogna contare sui comunisti polacchi » affermava Radek « sono dei comunisti, ma non dei rivoluzionari». Qualche tempo dopo Lenin diceva a Clara Zetkin: « Radek aveva previsto quel che sarebbe accaduto. Ci aveva prevenuti. Io mi sono arrabbiato seriamente contro di lui, l’ho trattato da disfattista. Ma è lui che ha avuto ragione. Egli conosce meglio di noi la situazione fuori della Russia, specialmente nei paesi occidentali ».</span></p>

  <p><span class="font0">La lezione degli avvenimenti di Polonia aveva avvicinato Trotzki alle idee di Radek. Egli si era persuaso che i comunisti degli altri paesi non erano capaci di conquistare il potere: erano dei rivoluzionari della vecchia scuola, che si ponevano il problema dell’insurrezione come un problema di polizia. La loro tattica consisteva nel vecchio metodo di attaccare il governo di fronte, di lanciare tutte le forze insurrezionali contro le posizioni difese dalla polizia e dalle truppe del governo, di tentare di colpire i centri vitali dell’organizzazione politica e burocratica dello Stato, trascurando i centri vitali dell’organizzazione tecnica. Questo vecchio metodo, dettato dalla concezione disusata di spezzare la difesa dell’avversario con un’azione di masse, di opporre lo slancio popolare alle misure di polizia, era fondato sulla partecipazione delle masse proletarie all’azione insurrezionale. « L’esperienza europea di questi ultimi anni » affermava Radek « prova che nulla è più facile che spezzare lo slancio popolare: il sistema delle misure di polizia è la migliore difesa contro il vecchio metodo dei comunisti dei paesi occidentali; ma a nulla serve contro i colpi rapidi e violenti di un corpo speciale, esercitato alla tecnica dell’insurrezione d’ottobre ». Il vecchio metodo dei comunisti dei paesi occidentali era quello stesso che il Comitato Centrale e la Commissione volevano applicare contro Kerenski nell’ottobre del 1917.</span></p>

  <p><span class="font0">La proposta di Radek di organizzare in ogni paese d’Europa un corpo speciale per la conquista dello Stato, aveva trovato in Trotzki un difensore coraggioso e dalle idee chiare. Trotzki giungeva perfino a considerare la necessità d’istituire a Mosca una scuola per l’istruzione tecnica dei comunisti, destinati a inquadrare quel corpo speciale in ciascun paese. Questa idea è stata ripresa recentemente da Hitler, che sta organizzando a Monaco una scuola del genere, per l’istruzione delle sue truppe d’assalto. « Con un corpo speciale di un migliaio d’uomini, reclutati fra gli operai berlinesi e inquadrati da comunisti russi» affermava Trotzki «io m’impegno d’impadronirmi di Berlino in ventiquattr’ore ». Egli non si fidava dello slancio popolare, della partecipazione delle masse proletarie all’azione insurrezionale: «l’intervento armato delle masse è necessario in un secondo tempo, per respingere il ritorno offensivo dei controrivoluzionari ». E aggiungeva che i comunisti tedeschi sarebbero stati sempre battuti dagli Schupos e dalla Reichswehr, finché non si fossero decisi ad applicare la tattica d’ottobre. Trotzki e Radek avevano perfino tracciato il piano dettaglialo di un colpo di Stato a Berlino. Nel maggio del 1926, trovandosi nella capitale della Germania per subirvi un’operazione alla gola, Trotzki fu accusato di esser venuto a Berlino per organizzarvi un’insurrezione comunista. Ma egli non si occupava già più, nel 1926, della rivoluzione negli altri paesi d’Europa: la notizia dello sciopero generale in Inghilterra e del colpo di Stato di Pilsudzki gli diede la febbre, gli fece affrettare il suo ritorno a Mosca. Era la febbre dei grandi giorni d’ottobre, quella che lo trasformava, come diceva Lunatciarski, in una bottiglia di Leyda. Trotzki, pallido e febbricitante, tornava a Mosca per organizzare la truppa d’assalto destinata a rovesciare Stalin e a impadronirsi dello Stato.</span></p>

  <p>&nbsp;</p>

  <p>&nbsp;</p>

  <p><span class="font0">Ma Stalin ha saputo trar profitto dalla lezione di ottobre 1917. Con l’aiuto di Menjinski, il nuovo capo della G.P.U., Stalin organizza personalmente un « corpo speciale » per la difesa dello Stato. Il comando « tecnico » di quel corpo speciale, che occupa l’ultimo piano del palazzo della Lubianka, sede della G.P.U., è affidato a Menjinski, che sorveglia di persona la scelta dei comunisti, destinati a farne parte, reclutandoli fra gli operai dei servizi tecnici del</span><span style="text-indent: 1.5em;">lo Stato, elettrotecnici, telegrafisti, telefonisti, radiotelegrafisti, ferrovieri, meccanici etc. Il loro armamento personale non consiste se non in bombe a mano e rivoltelle, perché non siano impacciati nei loro movimenti. Questo corpo speciale è composto di cento « équipes » di dieci uomini ciascuna, appoggiate da venti autoblinde. Ogni « équipe » dispone di una sezione di mitragliatrici leggere, e di una coppia di motociclisti per il collegamento sia con le altre « équipes » sia con la Lubianka. Menjinski, che nulla trascura perché il più geloso segreto sia mantenuto sull’esistenza stessa di questo « corpo speciale », divide Mosca in dieci settori: una rete di linee telefoniche segrete, facenti capo alla Lubianka, collega un settore all’altro. All’infuori di Menjinski, soltanto gli operai che hanno lavorato alla costruzione di quelle linee telefoniche, ne conoscono la esistenza e il percorso. Tutti i centri vitali dell’organizzazione tecnica di Mosca sono così collegati alla Lubianka per mezzo di una rete telefonica al riparo da qualunque colpo di mano, da qualunque tentativo di sabotaggio. Numerose « cellule » di osservazione, di controllo, e di resistenza, sono annidate negli edifici situati nei punti strategici di ciascun settore: esse costituiscono gli anelli della catena che forma il sistema nervoso dell’organizzazione.</span></p>

  <p><span class="font0">L’unità di combattimento di questo corpo speciale è la squadra, l’« équipe ». Ciascuna « équipe » deve esercitarsi ad agire sul terreno che le è stato assegnato, entro i limiti del proprio settore. Ciascun membro di ogni « équipe » deve conoscere esattamente il compito della propria « équipe » e quello delle altre nove « équipes » del proprio settore. L’organizzazione, secondo&nbsp;</span><span class="font0" style="text-indent: 1.5em;">la formula di Menjinski, è « segreta e invisibile ». I suoi membri non portano uniforme, nessun &nbsp;segno esteriore permette di riconoscerli: la loro stessa appartenenza all’organizzazione è segreta. Oltre un’istruzione tecnica e militare, i membri del corpo speciale ricevono un’istruzione politica: ogni mezzo è posto in opera per eccitare il loro odio contro i nemici, aperti o occulti, della rivoluzione,</span> <span class="font0" style="text-indent: 1.5em; font-style: italic;">contro gli ebrei,</span> <span class="font0" style="text-indent: 1.5em;">contro i partigiani di Trotzki. Gli ebrei non sono ammessi a far parte dell’organizzazione. E una vera e propria scuola di antisemitismo, quella dove i membri del corpo speciale imparano l’arte di difendere lo Stato sovietico contro la tattica insurrezionale di Trotzki.</span></p>

  <p><span class="font0">Si è molto discusso, tanto in Russia quanto in Europa, sull’origine e la natura dell’antisemitismo di Stalin. Alcuni lo giustificano come una concessione, dettata da ragioni di opportunità politica, ai pregiudizi delle masse contadine. Altri lo considerano un semplice episodio della lotta di Stalin contro Trotzki, Zinoview e Kamenew, tutti e tre ebrei. Coloro che accusano Stalin di aver violato la legge di Lenin, che dichiara delitto controrivoluzionario, e severamente punisce, ogni forma di antisemitismo, non sembrano tener conto del fatto che l’antisemitismo di Stalin deve esser giudicato soltanto in rapporto alle necessità della difesa dello Stato, e non può esser considerato se non come uno fra i tanti elementi della tattica seguita da Stalin contro il tentativo insurrezionale di Trotzki.</span></p>

  <p><span class="font0">L’odio di Stalin contro i tre ebrei, Trotzki, Zinoview e Kamenew, non basta a giustificare, dieci anni dopo la rivoluzione d’ottobre 1917, un tal ritorno all'</span> <span class="font0" style="font-style:italic;">antisemitismo di Stato</span> <span class="font0">del tempo di Stolypin. Non certo nel fanatismo religioso e nei pregiudizi tradizionali occorre cercar le cause della lotta intrapresa nel 1927 da Stalin contro gli ebrei: bensì nella necessità di combattere gli elementi più pericolosi dei partigiani di Trotzki.</span></p>

  <p><span class="font0">Menjinski ha osservato che i partigiani più in vista di Trotzki, di Zinoview e di Kamenew, erano quasi tutti israeliti. Nell’esercito rosso, nei sindacati, nelle officine, nei Ministeri, gli ebrei sono per Trotzki: nel Soviet di Mosca, nel quale Kamenew ha la maggioranza, nel Soviet di Leningrado, tutto per Zinoview, il nerbo dell’opposizione contro Stalin è costituito dagli ebrei. Per staccare l’esercito, i sindacati, e le masse operaie di Mosca e di Leningrado, da Trotzki, da Kamenew e da Zinoview, basta risuscitare gli antichi pregiudizi antisemiti, l’avversione istintiva del popolo russo per gli ebrei. Stalin, nella sua lotta contro la «rivoluzione permanente», s’appoggia sull’egoismo piccolo-borghese dei</span> <span class="font0" style="font-style:italic;">kulaki,</span> <span class="font0">o contadini ricchi, e sull’ignoranza delle masse contadine, che non hanno rinunziato al loro atavico odio per gli ebrei. Egli si propone di costituire, per mezzo dell’antisemitismo, un fronte unico dei soldati, degli operai, e dei contadini, contro il pericolo trotzkista.</span></p>

  <p><span class="font0">Menjinski ha buon gioco nella sua lotta contro il partito di Trotzki, nella sua caccia ai membri dell’organizzazione segreta che Trotzki sta formando per impadronirsi del potere. In ogni ebreo, Menjinski sospetta e perseguita un tro-tzkista. La lotta contro il partito di Trotzki assume così il carattere di un vero e proprio</span> <span class="font0" style="font-style:italic;">antisemitismo di Stato.</span> <span class="font0">Gli ebrei sono sistematicamente allontanati dall’esercito, dai sindacati, dalla burocrazia statale e da quella del Partito comunista, dalle amministrazioni dei</span> <span class="font0" style="font-style:italic;">trust</span> <span class="font0">industriali e commerciali. L’epurazione si compie perfino nel Commissariato per gli Affari Esteri e in quello per il Commercio con l’Estero, dove gli ebrei eran considerati insostituibili.</span></p>

  <p><span class="font0">A poco a poco il partito di Trotzki, che aveva allungato i suoi tentacoli su tutti gli organi della macchina politica, economica, e amministrativa dello Stato, si disgrega. Fra gli ebrei perseguitati dalla G.P.U., privati dei loro impieghi, delle loro funzioni, dei loro stipendi, imprigionati, esiliati, dispersi, oppure ridotti a vivere penosamente in margine alla società sovietica, ve ne son molti assolutamente estranei alla congiura trotzkista: « Pagano per gli altri: e gli altri pagano per tutti » dice Menjinski.</span></p>

  <p><span class="font0">Trotzki non può nulla contro la tattica di Stalin: egli è impotente a difendersi da quel provocato risveglio dell’istintivo odio popolare per gli ebrei. Tutti i pregiudizi dell’antica Russia zarista si risvegliano contro di lui. Il suo stesso immenso prestigio cade di fronte a quell’inattesa resurrezione degli istinti e dei pregiudizii del&nbsp;</span><span style="text-indent: 1.5em;">popolo russo. I suoi più umili, e più fedeli partigiani, gli operai che lo hanno seguito nell’ottobre del 1917, i soldati che egli ha guidato alla vittoria contro i cosacchi di Koltchak e di Wrangel, si allontanano, ora, da lui. Agli occhi delle masse operaie, Trotzki, ormai, non è più che un ebreo.</span></p>

  <p><span class="font0">Zinoview e Kamenew cominciano a temere il coraggio violento di Trotzki, la sua tenacia, il suo orgoglio, il suo odio per chi lo tradisce, per chi lo abbandona, il suo disprezzo per chi lo combatte. Kamenew, più debole, più indeciso, più vile, forse, di Zinoview, non tradisce Trotzki: lo abbandona. Alla vigilia dell’insurrezione contro Stalin, egli agisce nei confronti di Trotzki nello stesso modo come aveva agito nei confronti di Lenin, alla vigilia dell’insurrezione d’ottobre 1917. «Non avevo fiducia nell’azione insurrezionale» dirà più tardi per giustificarsi. «Non aveva fiducia neppure nel tradimento » dirà Trotzki, che non gli perdonerà mai di non aver avuto il coraggio di tradirlo apertamente. Ma Zinoview non abbandona Trotzki: egli non lo tradirà se non all’ultimo istante, dopo il fallimento del tentativo insurrezionale contro Stalin: « Zinoview non è un vigliacco » dirà Trotzki di lui « egli non scappa che di fronte al pericolo ».</span></p>

  <p><span class="font0">Per non averlo al suo fianco nel momento del pericolo, Trotzki lo incarica di organizzare a Leningrado le « équipes » di operai, destinate a impadronirsi della città all’annunzio del successo dell’insurrezione di Mosca. Ma Zinoview non è più l’idolo delle masse proletarie di Leningrado. Nel mese di ottobre del 1926, mentre il Comitato Centrale del partito si riunisce nell’antica capitale, la manifestazione organizzata in onore del Comitato Centrale assume improvvisamente il carattere di una manifestazione in favore di Trotzki. Se Zinoview avesse avuto ancora la sua antica influenza sugli operai di Leningrado, quell’episodio sarebbe potuto diventare il punto di partenza di una rivolta. Più tardi, Zinoview si è attribuito il merito di quella manifestazione sediziosa. In realtà, né Zinoview né Menjinski l’avevano preveduta. Lo stesso Trotzki ne fu sorpreso, fu colto alla sprovvista: egli ebbe in quell’occasione il buon senso di non approfittarne. Le masse operaie di Leningrado non erano più quelle di dieci anni prima. Che cosa erano diventate le guardie rosse d’ottobre 1917?</span></p>

  <p><span class="font0">Quel corteo di operai e di soldati, che sfilano fischiando davanti al Palazzo di Tauride, sotto le tribune dei membri del Comitato Centrale e si affollano intorno a Trotzki acclamando l’eroe dell’insurrezione d’ottobre, il creatore dell’esercito rosso, il difensore della libertà sindacale, rivela a Stalin la debolezza dell’organizzazione segreta di Trotzki. Un pugno d’uomini risoluti avrebbe potuto, quel giorno, impadronirsi della città senza colpo ferire. Ma non è più Antonow-Owseienko che comanda le «équipes» di operai, le truppe d’assalto dell’insurrezione: le guardie rosse di Zinoview temono di esser tradite dal loro capo. « Se la fazione trotzkista» pensa Menjinski «è altrettanto forte a Mosca quanto a Leningrado, la partita è vinta ».</span></p>

  <p><span class="font0">Il terreno comincia a cedere sotto i passi di Tro-tzki: da troppo tempo egli assiste impotente alle persecuzioni, all’arresto, all’esilio dei suoi partigiani. Da troppo tempo egli si vede, ogni giorno più, abbandonato, tradito da coloro stessi che tante prove gli avevano dato del loro coraggio e della loro fermezza. Finché, sentendosi in pericolo, egli si getta nella lotta a corpo perduto, ritrova nel suo sangue quell’indomabile, meraviglioso orgoglio dell’ebreo perseguitato, quella volontà crudele e vendicativa che dà alla sua voce gli accenti biblici della disperazione e della rivolta.</span></p>

  <p><span class="font0">Quell’uomo pallido, dagli occhi miopi bruciati dalla febbre e dall’insonnia, che sorge a parlare nei comizi, nei cortili delle caserme e delle officine, davanti a folle di operai e di soldati diffidenti, impauriti, incerti, non è più il Tro-tzki del 1922, del 1923, del 1924, elegante, ironico, sorridente. È il Trotzki del 1917, del 1918, del 1919, del 1920 e del 1921, dell’insurrezione d’ottobre e della guerra civile, il Catilina bolscevico, il Trotzki dello Smolny e dei campi di battaglia, il Gran Sedizioso. Le masse operaie di Mosca, in quell’uomo pallido e violento, riconoscono il Trotzki delle rosse stagioni di Lenin. Già il vento della sedizione soffia sulle officine e sulle caserme. Ma Trotzki resta fedele alla sua tattica: non è la folla ch’egli vuol lanciare alla conquista dello Stato, bensì le truppe d’assalto ch’egli ha organizzato in segreto. Egli non mira a impadronirsi del potere con l’insurrezione, con un’aperta rivolta delle masse operaie, ma con un colpo di Stato « scientìficamente » organizzato. Fra qualche settimana avrà luogo la celebrazione del decimo anniversario della rivoluzione d’ottobre. Da tutti i paesi d’Europa i rappresentanti delle varie sezioni della Terza Internazionale giungeranno a Mosca. E con una vittoria su Stalin che Trotzki si prepara a celebrare il decimo anniversario della sua vittoria su Kerenski. Le delegazioni operaie di tutti i paesi d’Europa assisteranno a una violenta ripresa della rivoluzione proletaria contro il Termidoro dei piccoli borghesi del Kremlino. «Trotzki bara al gioco » dice sorridendo Stalin. E intanto segue da vicino tutte le mosse dell’avversario.</span></p>

  <p><span class="font0">Un migliaio di operai e di soldati, antichi seguaci di Trotzki rimasti fedeli alla concezione rivoluzionaria della « vecchia guardia » bolscevica, son pronti per il gran giorno: già da tempo, ormai, le « équipes » trotzkiste di tecnici e di operai si esercitano alle «manovre invisibili». I membri del corpo speciale, organizzato da Menjinski per la difesa dello Stato, percepiscono oscuramente, intorno a loro, il moto della macchina insurrezionale di Trotzki: mille piccoli segni li avvertono dell'avvicinarsi del pericolo. Menjinski si sforza, con tutti i mezzi, di ostacolare i movimenti dell’avversario, ma gli atti di sabotaggio nelle ferrovie, nelle centrali elettriche, nei telefoni, nei telegrafi, aumentano ogni giorno. Gli agenti di Trotzki si insinuano dappertutto, tastando gli ingranaggi dell’organizzazione tecnica dello Stato, provocano di quando in quando la paralisi parziale dei più delicati organismi. Sono le scaramucce preliminari dell’insurrezione.</span></p>

  <p><span class="font0">I tecnici del corpo speciale di Menjinski, mobilitati in permanenza, sorvegliano il funzionamento dei gangli nervosi dello Stato, ne provano la sensibilità, ne misurano il grado di resistenza e di reazione. Menjinski vorrebbe, senza perder tempo, arrestare Trotzki e i più pericolosi fra i suoi partigiani: ma Stalin si oppone. Alla vigilia della celebrazione del decimo anniversario della rivoluzione d’ottobre, l’arresto di Trotzki susciterebbe un’impressione sfavorevole tanto nelle masse sovietiche quanto nelle delegazioni operaie di tutti i paesi d’Europa, che già cominciano ad affluire a Mosca per assistere alle cerimonie ufficiali. L’occasione scelta da Trotzki per tentar d’impadronirsi dello Stato non potrebbe esser migliore. Da quel buon tattico che è, egli si è messo al coperto. Per non aver l’aria di un tiranno, Stalin non osa arrestarlo. Quando potrà osare, sarà troppo tardi, pensa Trotzki: le luminarie per il decimo anniversario della rivoluzione saranno spente, e Stalin non sarà più al potere.</span></p>

  <p>&nbsp;</p>

  <p>&nbsp;</p>

  <p><span class="font0">L'azione insurrezionale deve aver inizio con l’occupazione degli organi tecnici della macchina dello Stato, e con l’arresto dei Commissari del Popolo, dei membri del Comitato Centrale, e della Commissione per l’epurazione del partito. Ma Menjinski ha parato il colpo: le guardie rosse di Trotzki trovano le case vuote, tutti i capi del partito di Stalin si sono rifugiati nel Kremlino, dove Stalin, freddo e paziente, attende l’esito della lotta iniziatasi fra le truppe d’assalto dell’insurrezione e il corpo speciale di Menjinski.</span></p>

  <p><span class="font0">È il 7 novembre del 1927. Mosca è tutta pavesata di rosso: il corteo dei rappresentanti delle Repubbliche federate deH’U.R.S.S., giunti da tutte le contrade della Russia, e fin dal fondo dell’Asia, sfila davanti all’Hotel Savoy e all’Hotel Métropole, dove alloggiano le delegazioni operaie dei varii paesi d’Europa. Sulla Piazza Rossa, davanti alla muraglia del Kremlino, migliaia e migliaia di bandiere rosse circondano il Mausoleo di Lenin. In fondo alla piazza, davanti alla chiesa di Wassili Blajenni, sono schierati i cavalieri cosacchi di Budyonni, la fanteria di Tukacewski, i veterani del 1918, del 1919, del 1920, del 1921, quegli stessi soldati che Trotzki ha guidato alla vittoria su tutti i fronti della guerra civile. Mentre il Commissario del Popolo per la Guerra, Woroscilow, passa in rivista le rappresentanze militari dell’U.R.S.S., Trotzki, il creatore dell’esercito rosso, intraprende, alla testa di mille uomini, la conquista dello Stato.</span></p>

  <p><span class="font0">Menjinski, tuttavia, ha preso le misure necessarie. La sua tattica difensiva non consiste nel difendere dall’esterno, con gran spiegamento di forze, gli edifici statali minacciati, ma nel difenderli dall'interno, con un pugno d’uomini. All’attacco invisibile di Trotzki, egli oppone una difesa invisibile. Non cade nell’errore di disperdere le sue forze per proteggere il Kremlino, i Commissariati del Popolo, le sedi dei trust industriali e commerciali, dei sindacati e delle amministrazioni pubbliche. Mentre i distaccamenti di polizia della G.P.U. provvedono alla sicurezza dell’organizzazione politica e amministrativa dello Stato, egli concentra le forze del corpo speciale nella difesa dell’organizzazione tecnica. Trotzki non aveva previsto la tattica di Menjinski. Egli disprezzava troppo Menjinski, e presumeva troppo di sé, per considerare Menjinski un avversario temibile. Trotzki si accorge troppo tardi che i suoi avversari hanno saputo trarre profitto dalla lezione d’ottobre 1917. Quando gli vengono ad annunciare che i suoi colpi di mano contro le Centrali telefoniche e telegrafiche, e contro le stazioni ferroviarie, son falliti, e che gli avvenimenti si stanno svolgendo in modo inatteso e inesplicabile, Trotzki si rende immediatamente conto che l’azione insurrezionale si è urtata a una organizzazione difensiva, assai diversa dalle solite classiche misure di polizia, ma non riesce a rendersi conto della situazione reale. Finalmente, quando ha notizia del fallimento del colpo di inano tentato contro la Centrale elettrica di Mosca, egli rovescia bruscamente il suo piano d’azione, e punta sull’organizzazione politica e amministrativa dello Stato. Non potendo più contare sulle sue truppe d’assalto, battute e disperse dall'imprevista e violenta reazione dell'avversario, egli abbandona la sua tattica e concentra tutti i suoi sforzi nel supremo tentativo di un’insurrezione generale.</span></p>

  <p><span class="font0">L’appello che egli lancia, quel giorno, alle masse proletarie di Mosca, non è raccolto che da alcune migliaia di studenti e di operai. Mentre, sulla Piazza Rossa, davanti al Mausoleo di Lenin, la folla si accalca intorno alla tribuna di Stalin, dei capi del governo e del partito, e dei rappresentanti stranieri della Terza Internazionale, i partigiani di Trotzki invadono l’anfiteatro dell’Università, respingono l’attacco di un distaccamento di polizia, e muovono alla volta della Piazza Rossa, alla testa di una colonna di studenti e di lavoratori.</span></p>

  <p><span class="font0">La condotta di Trotzki in quell’occasione è stata variamente e aspramente criticata. Quell’appel</span><span style="text-indent: 1.5em;">lo al popolo, quello scendere in piazza, quella specie di sommossa disarmata, tutto ciò non era che una stolta avventura. Dopo il fallimento del tentativo insurrezionale, Trotzki non appare più guidato da quella fredda intelligenza che sempre, nelle ore decisive della sua vita, aveva dominato col calcolo l’ardore della sua immaginazione, e la violenza delle sue passioni col cinismo: ubbriaco di disperazione, egli perde il controllo della situazione e si lascia trascinare dalla sua natura passionale, che lo conduce a quell’assurdo tentativo di rovesciare Stalin con una sommossa. Egli sente forse che la partita è perduta, che le masse non hanno più fiducia in lui, che pochi amici ormai gli restano fedeli. Egli sente di non poter più contare, ormai, che su se stesso, ma che « nulla è perduto finché tutto non è perduto ». Gli è stato perfino attribuito il temerario disegno d’impadronirsi della mummia di Lenin, distesa nella bara di vetro, nel triste mausoleo ai piedi della muraglia del Kremlino, di chiamare il popolo a raccolta intorno al feticcio della Rivoluzione, di trasformare la mummia del dittatore rosso in un ariete per abbattere la tirannia di Stalin. Cupa leggenda, che non è priva di una certa grandezza. Chi sa che l’idea di impadronirsi della mummia di Lenin non abbia attraversato per un istante l’immaginazione esaltata di Trotzki, mentre si alzavano intorno a lui i clamori della folla, e, al canto dell’Internazionale, il suo piccolo esercito di studenti e di operai marciava verso la Piazza Rossa, gremita di soldati e di popolo, irta di baionette e fiammeggiante di bandiere?</span></p>

  <p><span class="font0">Al primo urto, il corteo dei suoi partigiani indietreggia e si disperde. Trotzki si guarda intorno. Dove sono i suoi fedeli, i capi della sua fazione, i generali di quel suo piccolo esercito senz’armi che muove alla conquista dello Stato? Il solo che sia rimasto fermo nella mischia, è&nbsp;</span><span style="text-indent: 1.5em;">Trotzki, il Gran Sedizioso, il Catilina della rivoluzione comunista. « Un soldato » racconta lo stesso Trotzki «sparò sulla mia automobile, in segno di ammonimento. Qualcuno, certo, guidava la sua mano. Coloro che avevano occhi per vedere, videro, in quel 7 novembre, nelle strade di Mosca, un esempio di Termidoro ». Nella tristezza del suo esilio, Trotzki pensa forse che l’Europa proletaria saprà trarre profitto dalla lezione di quegli avvenimenti. Egli dimentica che potrebbe esser l’Europa borghese a saperne approfittare.</span></p>
</body>
</html>
