<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/1.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font1">4.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font1">«Avevamo contato sulla rivoluzione in Polonia, e la rivoluzione non è venuta » dichiarava Lenin a Clara Zetkin nell’autunno del 1920. Coloro che pensano, come Sir Horace Rumbold, che il disordine sia la più necessaria fra le circostanze favorevoli ai colpi di Stato, con quali ragioni potranno giustificare i catilinari polacchi? La presenza dell’esercito di Trotzki alle porte di Varsavia, l’estrema debolezza del governo di Witos, l’inquietudine sediziosa del popolo, non erano altrettante circostanze favorevoli a un tentativo rivoluzionario? « Qualunque imbecille » diceva Balachowitch « si potrebbe impadronire del potere». Di simili imbecilli, nel 1920, era piena non soltanto la Polonia, ma tutta l’Europa. Com’è dunque avvenuto che, in tali circostanze, non si ebbe a verificare a Varsavia nessun tentativo di colpo di Stato, neppure da parte dei comunisti?</span></p>

  <p><span class="font1">Il solo che non si facesse illusioni nella possibilità di una rivoluzione in Polonia, era Radek. Lo ha confessato lo stesso Lenin a Clara Zetkin. Radek, che conosceva l’insufficienza dei catilinari polacchi, sosteneva che la rivoluzione, in Polonia, bisognava crearla artificialmente, dal di fuori. E noto che Radek non si faceva illusioni neppure sui catilinari degli altri paesi. La cro</span><span style="text-indent: 1.5em;">naca degli avvenimenti svoltisi in Polonia nell’estate del 1920 serve a illuminare non soltanto l’insufficienza dei catilinari polacchi, ma quella dei catilinari di tutta l’Europa.</span></p>

  <p><span class="font1">Chi osservi senza pregiudizio la situazione europea negli anni 1919 e 1920, non può fare a meno di domandarsi per qual miracolo l’Europa sia riuscita a superare una crisi rivoluzionaria così grave. In quasi tutti i paesi, la borghesia liberale si rivelava incapace di difendere lo Stato: il suo metodo difensivo consisteva, e consiste tuttora, nell’applicazione pura e semplice di quei sistemi di polizia, ai quali si sono affidati in tutti i tempi, sino ad oggi, tanto i governi assoluti quanto i governi liberali. Ma l’incapacità della borghesia a difendere lo Stato era compensata dall’incapacità dei partiti rivoluzionari ad opporre una tattica offensiva moderna all’antiquato metodo difensivo dei governi, ad opporre, cioè, una tecnica rivoluzionaria alle misure di polizia.</span></p>

  <p><span class="font1">Fa meraviglia osservare come nel 1919 e nel 1920, nel periodo più grave della crisi rivoluzionaria in Europa, né i catilinari di destra né quelli di sinistra sapessero mettere a profitto l’esperienza della rivoluzione bolscevica. Mancava loro la conoscenza del metodo, della tattica, della tecnica moderna del colpo di Stato, di cui Trotzki aveva dato il primo classico esempio. La concezione ch’essi avevano della conquista del potere era una concezione antiquata, che li portava fatalmente ad agire sul terreno scelto&nbsp;</span><span style="text-indent: 1.5em;">dagli avversari, a valersi di sistemi e di strumenti ai quali anche i governi deboli e imprevidenti possono opporre con successo i sistemi e gli strumenti classici della difesa dello Stato. Su quel terreno obbligato è assai più agevole difendersi che offendere.</span></p>

  <p><span class="font1">L’Europa era matura per la rivoluzione, ma i partiti rivoluzionari mostravano di non saper approfittare né delle circostanze favorevoli né dell’esperienza di Trotzki. Il successo dell’insurrezione bolscevica dell’ottobre del 1917 era giustificato ai loro occhi soltanto dalle condizioni eccezionali della Russia e dagli errori di Kerenski. Essi non si accorgevano che Kerenski era al potere in quasi tutti i paesi d’Europa, e non capivano che Trotzki, nella concezione e nell’esecuzione del suo colpo di Stato, non aveva tenuto nessun conto delle eccezionali condizioni della Russia. La novità introdotta da Trotzki nella tattica insurrezionale era l’assoluta noncuranza della situazione generale del paese: sulla concezione e sull’esecuzione del colpo di Stato bolscevico avevano influito unicamente gli errori di Kerenski. La tattica di Trotzki sarebbe stata la stessa, anche se le condizioni della Russia fossero state diverse.</span></p>

  <p><span class="font1">Gli errori di Kerenski erano allora, e sono ancor oggi, propri di tutta la borghesia liberale d’Europa. La debolezza dei governi era estrema: il problema della loro esistenza non era che un problema di polizia. Ma la fortuna dei governi liberali consisteva nel fatto che gli stessi catilinari consideravano la rivoluzione come un problema di polizia.</span></p>

  <p>&nbsp;</p>

  <p>&nbsp;</p>

  <p><span class="font1">Di questa incapacità dei catilinari a non curarsi delle condizioni generali del paese, cioè a non concepire la tattica rivoluzionaria come un problema d’ordine politico ma d’ordine tecnico, si può avere un esempio nel colpo di Stato di Kapp.</span></p>

  <p><span class="font1">Nella notte dal 12 al 13 marzo del 1920, alcuni reparti delle truppe del Baltico, raccolti presso Berlino agli ordini del Generale von Lùttwitz, inviavano un ultimatum al governo di Bauer, minacciando di occupare la capitale se il governo non avesse consegnato il potere nelle mani di Kapp. Sin dall’inizio, il tentativo rivoluzionario assumeva i classici aspetti di un colpo di forza concepito ed eseguito con criteri tipicamente militari. All’intimazione dei ribelli il governo di Bauer rispondeva con un rifiuto, e adottava le misure di polizia necessarie per difendere la capitale e garantire l’ordine pubblico. Come sempre avviene in questi casi, a un criterio militare il governo opponeva un criterio poliziesco: i due criteri si assomigliano, ed è ciò che toglie qualsiasi carattere rivoluzionario ai colpi di Stato concepiti ed eseguiti da elementi militari. La polizia difende lo Stato come se fosse una città, i militari attaccano lo Stato come se fosse una fortezza. Le misure di polizia adottate da Bauer consistevano nello sbarramento delle piazze e delle strade più importanti, e nell’occupazione degli edifici pubblici. L’esecuzione del colpo di Stato consisteva per von Lùttwitz nel sostituire con i propri reparti di truppa i distaccamenti di polizia appostati agli incroci delle strade principali, agli sbocchi delle piazze, davanti al Reichstag e ai Ministeri della Wilhelmstrasse. Alcune ore dopo il suo ingresso in città, von Lùttwitz era padrone della situazione. La presa di possesso della capitale si era effettuata senza spargimento di sangue, con la regolarità di un cambio della guardia. Ma se von Lùttwitz era un militare, Kapp, già Direttore generale dell’Agricoltura, era un alto funzionario, un burocrate. Mentre von Lùttwitz credeva di essersi impadronito dello Stato per il solo fatto di aver sostituito la polizia con i propri soldati nel servizio d’ordine pubblico, il nuovo Cancelliere Kapp era persuaso che l’occupazione dei Ministeri bastasse a garantire il normale funzionamento della macchina statale e a consacrare perciò la legalità del governo rivoluzionario.</span></p>

  <p><span class="font1">Uomo mediocrissimo, ma buon conoscitore dei generali e degli alti funzionari del Reich, Bauer aveva compreso fin dal primo momento che sarebbe stato inutile e pericoloso opporsi con le armi al colpo di forza di von Lùttwitz. La caduta di Berlino nelle mani delle truppe del Baltico era inevitabile. La polizia non sa battersi contro soldati agguerriti: è una buona difesa soltanto contro le congiure e le sommosse popolari; opposta a truppe disciplinate e provate al fuoco, a nulla serve. All’apparire degli elmi d’acciaio dei veterani di von Lùttwitz, il distaccamento di polizia che sbarrava l’imbocco della Wilhelmstrasse si era arreso ai ribelli. Lo stesso Noske, uomo energico e partigiano della resistenza ad oltranza, alla notizia delle prime defezioni aveva deciso di seguire l’atteggiamento di Bauer e degli altri Ministri. Il punto debole del governo rivoluzionario, pensava giustamente Bauer, era la macchina statale. Chi fosse riuscito ad arrestare quella macchina, o soltanto a ostacolarne il funzionamento, avrebbe colpito al cuore il governo di Kapp. Per impedire la vita dello Stato occorreva provocare la paralisi di tutta la vita pubblica. L’atteggiamento di Bauer era quello di un piccolo borghese educato alla scuola di Marx: soltanto un borghese delle classi medie, un uomo d’ordine imbevuto d’idee socialiste, abituato a giudicare gli uomini e i fatti, anche i più estranei alla sua mentalità, alla sua educazione e ai suoi interessi, con l’obbiettività e lo scetticismo di un funzionario dello Stato, poteva concepire l’audace disegno di sconvolgere profondamente e violentemente la vita pubblica, allo scopo d’impedire a Kapp di valersi dell’ordine costituito per rafforzarsi al potere.</span></p>

  <p><span class="font1">Prima di abbandonare Berlino per rifugiarsi a Dresda, il governo di Bauer aveva rivolto un appello al proletariato, invitando gli operai a proclamare lo sciopero generale. La decisione di Bauer creava a Kapp una situazione piena di gravi pericoli. Un tentativo controrivoluzionario vero e proprio, un ritorno offensivo delle forze rimaste fedeli al governo legale di Bauer, sarebbe stato per Kapp assai meno pericoloso di uno sciopero generale: le truppe di von Lùttwitz avrebbero avuto facilmente ragione di qualunque tentativo violento; ma con quali mezzi costringere una massa enorme di operai a riprendere il lavoro? Non certo con le armi. La sera stessa del 13 marzo Kapp, che a mezzogiorno si credeva padrone della situazione, si trovò prigioniero di un nemico impreveduto. In poche ore la vita di Berlino fu colpita dalla paralisi. Lo sciopero dilagava in tutta la Prussia. La capitale era immersa nell’oscurità: le strade del centro apparivano deserte, nei sobborghi operai regnava una calma assoluta. La paralisi aveva fulminato i servizi pubblici: perfino gli infermieri avevano abbandonato gli ospedali. Il traffico ferroviario con la Prussia e col resto della Germania era stato interrotto fin dalle prime ore del pomeriggio: i treni erano rimasti abbandonati sui binari; in pochi giorni Berlino si sarebbe trovata alla fame. Da parte del proletariato non un atto di violenza, non un gesto di rivolta: gli operai avevano disertato le officine con la più grande tranquillità.</span></p>

  <p><span class="font1">Il disordine era perfetto.</span></p>

  <p><span class="font1">Nella notte fra il 13 e il 14 marzo Berlino ebbe l’aria di dormire profondamente. Soltanto al-l’Hòtel Adlon, dove risiedevano le Missioni Alleate, tutti rimasero in piedi sino all’alba, in attesa di gravi avvenimenti. L’alba trovò la capitale senza pane, senz’acqua e senza giornali, ma tranquilla. Nei quartieri popolari i mercati erano deserti: l’interruzione del traffico ferroviario aveva tagliato i viveri alla città. Lo sciopero intanto si estendeva dall’una all’altra categoria d’impiegati pubblici e privati. Gli addetti ai servizi postali, telefonici e telegrafici, non si presentavano agli uffici. Le banche, i negozi, i caffè rimanevano chiusi. Molti funzionari degli stessi Ministeri si rifiutavano di riconoscere il governo rivoluzionario. Bauer aveva previsto il contagio. Kapp, impotente a reagire contro la resistenza passiva dei lavoratori, ricorreva all’aiuto di tecnici e di funzionari fidati per tentar di rimettere in moto i più delicati congegni dei servizi pubblici: ma era ormai troppo tardi. La paralisi si propagava rapidamente alla stessa macchina statale. La popolazione operaia dei sobborghi non si mostrava più così calma come il primo giorno: cominciavano ad apparire dappertutto i segni dell’insofferenza e dell’inquietudine sediziosa. Le notizie che affluivano dai vari Stati del sud ponevano Kapp di fronte all’alternativa di cedere alla Germania che assediava Berlino, o di cedere a Berlino che teneva prigioniero il governo illegale. Consegnare il potere nelle mani di Bauer, o nelle mani dei Consigli operai, che già si andavano formando nei sobborghi? Il colpo di Stato non aveva dato a Kapp che il possesso del Reichstag e dei Ministeri. La situazione, che peggiorava di ora in ora, non offriva al governo rivoluzionario né gli elementi né le occasioni per un gioco politico. Una presa di contatto con i partiti di sinistra e con gli stessi partiti di destra appariva impossibile. Un atto di forza avrebbe avuto conseguenze imprevedibili. Alcuni tentativi delle truppe di von Lùttwitz per costringere gli operai a riprendere il lavoro, si erano risolti in un inutile spargimento di sangue. Sull’asfalto delle strade erano distesi qua e là i primi morti: fatale errore, per un governo rivoluzionario che aveva dimenticato di occupare le centrali elettriche e le stazioni ferroviarie. Quel primo sangue aveva arrugginito in modo irreparabile i congegni della macchina statale. L’arresto di alcuni alti funzionari del Ministero degli Esteri, avvenuto la sera del terzo giorno, rivelava quanto l’indisciplina avesse ormai profondamente disgregato la burocrazia. Il 15 marzo, a Stoccarda, dove era stata convocata l’Assemblea Nazionale, Bauer diceva al Presidente Ebert, comunicandogli la notizia dei sanguinosi incidenti di Berlino: «L’errore di Kapp è di aver turbato il disordine».</span></p>

  <p>&nbsp;</p>

  <p>&nbsp;</p>

  <p><span class="font1">Il padrone della situazione era Bauer, il mediocre Bauer, uomo d’ordine, il solo che avesse compreso quale arma decisiva fosse il disordine per combattere il tentativo rivoluzionario di Kapp. Un conservatore imbevuto del principio d’autorità, un liberale rispettoso della legalità, un democratico fedele alla concezione parla-meritare della lotta politica, non avrebbero mai osato sollecitare l’intervento illegale delle masse proletarie, affidando la difesa dello Stato allo sciopero generale. Soltanto al Principe di Machiavelli, sugli esempi di cui abbonda la storia delle tirannie greche ed asiatiche e delle Signorie italiane del Rinascimento, poteva essere consentito di chiamare il popolo in aiuto per difendersi da una congiura di palazzo o da un assalto improvviso. Il Principe di Machiavelli era certamente più conservatore di un</span> <span class="font0" style="font-style:italic;">tory</span> <span class="font1">del tempo della Regina Vittoria: il concetto dello Stato non faceva parte, tuttavia, dei suoi pregiudizi morali e della sua educazione politica. Ma nella tradizione dei governi, conservatori o liberali, dell’Europa moderna, il concetto dello Stato escludeva ogni ricorso all’azione illegale delle masse proletarie, qualunque fosse il pericolo da scongiurare. Qualcuno, in Germania, si domandava più tardi quale sarebbe stato l’atteggiamento di Stresemann se si fosse trovato nella situazione di Bauer. Non v’è dubbio che Stresemann avrebbe giudicato « un colpo proibito » l’appello di Bauer al proletariato di Berlino.</span></p>

  <p><span class="font1">E' necessario considerare, qui, che la sua educazione marxista portava logicamente Bauer a non avere scrupoli nella scelta dei mezzi per combattere un tentativo rivoluzionario. La concezione dello sciopero generale come arma legale dei governi democratici per difendere lo Stato contro un colpo di mano militarista o comunista, non poteva essere estranea a un uomo educato alla scuola di Marx. Bauer è stato il primo ad applicare un principio fondamentale del marxismo nella difesa di uno Stato borghese. Il suo esempio ha una grande importanza nella storia delle rivoluzioni del nostro tempo. Quando, il 17 marzo, Kapp annunziava di abbandonare il potere perché « la gravissima situazione della Germania imponeva l’unione compatta di tutti i partiti e di tutti i cittadini per far fronte al pericolo di una rivoluzione comunista », la fiducia che il popolo tedesco, durante i cinque giorni di governo illegale, aveva riposto in Bauer, si mutò in inquietudine e in timore. Il Partito socialista aveva perduto il controllo dello sciopero generale: i veri padroni della situazione erano ormai i comunisti. In alcuni sobborghi di Berlino era stata proclamata la Repubblica rossa. I Consigli operai sorgevano qua e là in tutta la Germania: in Sassonia e nella Ruhr lo sciopero generale non era stato che il preludio della rivolta. La Reichswehr si trovava a dover affrontare un vero e proprio esercito comunista, armato di mitragliatrici e di cannoni. Che cosa avrebbe fatto Bauer? Lo sciopero generale aveva rovesciato Kapp, la guerra civile avrebbe vinto Bauer.</span></p>

  <p><span class="font1">Qui l’educazione marxista, di fronte alla necessità di reprimere con la forza una rivolta operaia, si rivelava il punto debole di Bauer. « L’insurrezione è un’arte » afferma Carlo Marx: ma è l’arte di conquistare il potere, non di difender</span><span style="text-indent: 1.5em;">lo. L’obbiettivo della strategia rivoluzionaria di&nbsp;</span><span class="font1" style="text-indent: 1.5em;">Marx è la conquista dello Stato, il suo strumento è la lotta di classe. Lenin, per mantenersi al potere, ha dovuto capovolgere alcuni principii fondamentali del marxismo. E ciò che riconosce Zinovieffi, quando scrive che « il vero Marx è ormai</span> <span class="font0" style="text-indent: 1.5em; font-style: italic;">impossibile</span> <span class="font1" style="text-indent: 1.5em;">senza Lenin ». Lo sciopero generale era stato, nelle mani di Bauer, l’arma per difendere il Reich contro Kapp: per difendere il Reich contro l’insurrezione proletaria occorreva la Reichswehr. Le truppe di von Lùttwitz, che si erano rivelate impotenti contro&nbsp;</span><span style="text-indent: 1.5em;">lo sciopero generale, avrebbero potuto domare facilmente la rivolta comunista: ma Kapp aveva abbandonato il potere nel momento in cui il proletariato gli offriva l’occasione di affrontare con successo la lotta sul proprio terreno. Un tale errore, da parte di un reazionario come Kapp, è incomprensibile e ingiustificabile. Da parte di un marxista come Bauer, l’errore di non capire che la Reichswehr era l’unica arma efficace contro l’insurrezione proletaria, è giustificabile sotto tutti gli aspetti. Dopo aver tentato inutilmente di giungere a un accordo con i capi della rivolta comunista, Bauer consegnava il potere nelle mani di Mùller. Triste fine, per un uomo così audacemente onesto e mediocre.</span></p>

  <p><span class="font1">L’Europa liberale e catilinaria aveva ancora molto da imparare da Lenin e da Bauer.</span></p>
</body>
</html>
