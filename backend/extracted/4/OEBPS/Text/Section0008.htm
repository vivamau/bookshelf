<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/1.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font2">1.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font2">Sebbene io mi proponga di mostrare come si conquista uno Stato moderno e come si difende, non si può dire che questo libro voglia essere un’imitazione del</span> <span class="font2" style="font-style:italic;">Principe</span> <span class="font2">di Machiavelli, sia pure un’imitazione moderna, cioè poco machiavellica. I tempi, ai quali si riferiscono gli argomenti, gli esempi, i giudizi e la morale del</span> <span class="font2" style="font-style:italic;">Prìncipe,</span> <span class="font2">erano tempi di così grande decadenza delle pubbliche e private libertà, della dignità civile e del rispetto umano, che sarebbe recare offesa al lettore, uomo libero, il prendere a modello quella famosa opera di Machiavelli per trattare alcuni fra i problemi più importanti dell’Europa moderna.</span></p>

  <p>&nbsp;</p>

  <p>&nbsp;</p>

  <p><span class="font2">La storia politica di questi ultimi dieci anni non è la storia dell’applicazione del Trattato di Versailles, né delle conseguenze economiche della guerra, né degli sforzi dei governi per assicurare la pace d’Europa, ma la storia della lotta fra i difensori del principio della libertà e della democrazia, cioè dello Stato parlamentare, e i suoi avversari. Gli atteggiamenti dei partiti non sono che gli aspetti politici di questa lotta; e soltanto da questo punto di vista vanno considerati, se si vuol capire il significato di molti avveni</span><span style="text-indent: 1.5em;">menti degli ultimi anni e prevedere gli sviluppi dell’attuale situazione interna di alcuni Stati europei.</span></p>

  <p><span class="font2">In quasi tutti i paesi, accanto ai partiti che si dichiarano difensori dello Stato parlamentare, e partigiani di una politica interna d’equilibrio, cioè liberale e democratica (son questi i conservatori d’ogni specie, dai liberali di destra ai socialisti di sinistra), vi sono i partiti che pongono il problema dello Stato sul terreno rivoluzionario. Son questi i partiti di estrema destra e di estrema sinistra, i</span> <span class="font2" style="font-style:italic;">catilinari,</span> <span class="font2">cioè i fascisti e i comunisti. I catilinari di destra temono il pericolo del disordine: accusano il governo di debolezza, d’incapacità e d’irresponsabilità, sostengono la necessità di una ferrea organizzazione statale e di un severo controllo di tutta la vita politica, sociale ed economica. Sono gli idolatri dello Stato, i partigiani dell’assolutismo statale. Nello Stato accentratore, autoritario, antiliberale e antidemocratico, essi fanno consistere l’unica garanzia dell’ordine e della libertà, l’unica difesa contro il pericolo comunista. «Tutto nello Stato, niente fuori dello Stato, nulla contro&nbsp;</span><span style="text-indent: 1.5em;">lo Stato » afferma Mussolini. I catilinari di sinistra mirano alla conquista dello Stato per instaurare la dittatura della classe proletaria. « Dove c’è libertà non c’è Stato » afferma Lenin. L’esempio di Mussolini e di Lenin esercita una grande influenza sugli aspetti e sugli sviluppi della lotta fra i catilinari di destra e di sinistra e i difensori dello Stato liberale e democratico. Vi è, senza dubbio, una tattica fascista e una tattica comunista: ma è necessario osservare, a questo proposito, che né i catilinari né i difensori dello Stato hanno dato prova, sino ad oggi, di sapere in che cosa l’una e l’altra consistano, se vi sia fra loro qualche analogia e quali siano le loro caratteristiche particolari. La tattica seguita da Bela Kun non ha nulla in comune con quella bolscevica. Il tentativo rivoluzionario di Kapp non è che una sedizione militare. I colpi di Stato di Primo de Rivera e di Pilsudzki appaiono concepiti ed eseguiti secondo le regole di una tattica tradizionale, che non ha nessuna analogia con quella fascista. Bela Kun potrà sembrare forse un tattico più moderno, più tecnico, e ¡perciò più pericoloso, degli altri tre, ma anch’egli, nel porsi il problema della conquista dello Stato, mostra di ignorare che esista non solo lina tattica insurrezionale moderna, ma una tecnica moderna del colpo di Stato. Bela Kun crede d’imitare Trotzki, e non s’accorge d’esser rimasto alle regole stabilite da Marx sull’esempio della Comune di Parigi del 1871. Kapp s’illude di poter ripetere contro l’Assemblea di Weimar il colpo del 18 brumaio. Primo de Riveda e Pilsudzki s’immaginano che per impadronirsi di uno Stato moderno basti rovesciare con le armi un governo costituzionale.</span></p>

  <p><span class="font2">E' chiaro che tanto i catilinari quanto i governi |aon si sono ancora posti il problema se esista una tecnica moderna del colpo di Stato, e quali ne siano le regole fondamentali. Alla tattica rivoluzionaria dei catilinari i governi continuano ad opporre una tattica difensiva che rivela l’assoluta ignoranza degli elementari principii dell’arte di conquistare e di difendere lo Stato moderno. Il solo Bauer, Cancelliere del Reich nel marzo del 1920, ha dato prova di aver capito che per poter difendere lo Stato bisogna conoscere l’arte d’impadronirsene.</span></p>

  <p>&nbsp;</p>

  <p>&nbsp;</p>

  <p><span class="font2">Contro il tentativo rivoluzionario di Kapp, il Cancelliere Bauer, uomo di mediocri qualità, educato alla scuola marxista ma, in fondo, conservatore come ogni buon tedesco delle classi medie, non ha esitato a impiegare l’arma dello sciopero generale: egli è stato il primo ad applicare, in difesa dello Stato, la regola fondamentale della tattica comunista. L’arte di difendere&nbsp;</span><span style="text-indent: 1.5em;">lo Stato moderno è regolata dagli stessi principii che regolano l’arte di conquistarlo: ecco ciò che si può chiamare la formula di Bauer. Certamente la concezione dell’onesto Cancelliere del Reich non è quella di Fouché. Nella sua formula è implicita la condanna dei classici sistemi di polizia, ai quali i governi ricorrono in qualunque circostanza e contro qualunque pericolo, senza fare alcuna distinzione fra un tumulto di sobborgo e una rivolta di caserma, fra uno sciopero e una rivoluzione, tra una congiura parlamentare e una barricata. E' nota l’apologia che Fouché faceva dei suoi sistemi, con i quali egli affermava di poter provocare, prevenire o reprimere i disordini di qualunque specie. Ma a che cosa servirebbero oggi i sistemi di Fouché &nbsp;contro la tattica comunista o quella fascista? E' curioso constatare, a questo proposito, che la tattica seguita dal governo del Reich per contenere e soffocare la sedizione hitleriana non è &nbsp;che l’applicazione pura e semplice dei classici sistemi di polizia. Per giustificare la politica del&nbsp;</span><span style="text-indent: 1.5em;">governo del Reich nei confronti di Hitler, si dice in Germania che Bauer contro Hitler non &nbsp;sarebbe la stessa cosa che Bauer contro Kapp. Vi è certo un’enorme differenza fra la tattica di Kapp e quella di Hitler: ma il miglior giudice dell’attuale situazione tedesca è Bauer. La sua formula si rivela, ogni giorno più, la sola capace di dar la misura dell’insufficienza della tattica &nbsp;seguita dal governo per garantire il Reich da ogni pericolo.</span></p>

  <p><span class="font2">Ma vi è un pericolo hitleriano? si domandano i difensori del Reich; e concludono con l’affermazione che un solo pericolo esiste in Germania e in Europa, ed è il pericolo comunista. Bauer potrebbe obbiettare che il governo del Reich, contro la minaccia comunista, segue la stessa tattica adottata nei confronti della sedizione hitleriana, e cioè quella che consiste nell’applicazione dei classici sistemi di polizia. Qui Si ritorna alla formula di Bauer. Per difendere lo Stato da un tentativo rivoluzionario fascista o comunista, occorre impiegare una tattica difensiva fondata sugli stessi principii che regolano</span> <span class="font2">la tattica fascista o comunista. A Trotzki, in altri&nbsp;</span><span style="text-indent: 1.5em;">termini, bisogna opporre Trotzki, non già Kerenski, cioè i sistemi di polizia. Kerenski non è che un Fouché democratico e liberale, con qualche idea marxista, un Fouché alla Waldeck-Rousseau e alla Millerand 1899. Non si deve dimenticare che Kerenski, oggi, è al potere anche in Germania: a Hitler è necessario opporre Hider. Per difendersi dai comunisti e dai fascisti bisogna combatterli sul loro stesso terreno. La tattica che Bauer, il 18 brumaio, avrebbe impiegato contro Bonaparte, sarebbe stata quella di affrontarlo sul suo stesso terreno: egli avrebbe usato tutti i mezzi, legali e illegali, per costringere Bonaparte a rimanere sul terreno della procedura parlamentare, scelto da Sieyès per l’esecuzione del colpo di Stato. Alla tattica di Bonaparte, Bauer avrebbe opposto la tattica di Bonaparte.</span></p>

  <p>&nbsp;</p>

  <p>&nbsp;</p>

  <p><span class="font2">Le condizioni attuali dell’Europa offrono molte probabilità di successo alle ambizioni dei catilinari di destra e di sinistra. L’insufficienza delle misure adottate o previste dai governi, per sventare un eventuale tentativo rivoluzionario, è così grave, che il pericolo di un colpo di Stato deve essere considerato seriamente in molti paesi d’Europa. La particolare natura dello Stato moderno, la complessità e la delicatezza delle sue funzioni, la gravità dei problemi politici, sociali ed economici che è chiamato a risolvere, ne fanno il luogo geometrico delle debolezze e delle inquietudini dei popoli, e aumentano le difficoltà che si debbono superare per provvedere alla sua difesa. Lo Stato moderno è esposto, più di quanto non si creda, al pericolo rivoluzionario: i governi non sanno difenderlo. E non ha valore la considerazione che se i governi non sanno provvedere alla sua difesa, i catilinari, da parte loro, dànno prova in molti casi di</span> <span class="font1">n</span><span class="font2">on conoscere gli elementi fondamentali della tecnica moderna del colpo di Stato. Poiché se è vero che i catilinari non hanno saputo fino ad oggi, in molte occasioni, approfittare delle circostanze favorevoli per tentare d’impadronirsi del potere, ciò non significa, tuttavia, che quel pericolo non esista.</span></p>

  <p><span class="font2">L'opinione pubblica di quei paesi, nei quali l’opinione pubblica è liberale e democratica, ha torto di non preoccuparsi dell’eventualità di un colpo di Stato. Una tale eventualità, date le attuali condizioni dell’Europa, non è da escludersi in nessun paese. Un Primo de Rivera o un Pilsudzki, senza dubbio, non avrebbero nessuna probabilità di successo in un paese libero e Organizzato, e, per usare un termine del diciottesimo secolo, di significato molto moderno, in uno Stato</span> <span class="font2" style="font-style:italic;">policé.</span> <span class="font2">L’argomento è giustissimo, ma troppo facile e troppo inglese. Poiché non è detto che il pericolo di un colpo di Stato si debba chiamare necessariamente Primo de Rivera&nbsp;</span><span style="text-indent: 1.5em;">o Pilsudzki. Qual è dunque il problema che si pone ai governi, a tutti i governi d’Europa?</span></p>

  <p><span class="font2">Gli uomini politici europei appartengono in maggioranza alla famiglia di Candido: il loro&nbsp;</span><span style="text-indent: 1.5em;">ottimismo liberale e democratico li salva da ogni sospetto e da ogni preoccupazione. Ma ve ne sono alcuni, meno accessibili ai comuni pregiudizi e dotati di una sensibilità più moderna,&nbsp;</span><span style="text-indent: 1.5em;">i quali cominciano a rendersi conto che i classici sistemi di polizia non sono più suffìcenti a garantire la sicurezza dello Stato. Durante un’inchiesta da me compiuta recentemente sulla situazione in Germania, dove la polemica sulla difesa interna del Reich è oggi più viva che mai, ho avuto occasione di udir ripetere da molti un giudizio di Stresemann su Hitler: « la tattica seguita da Cicerone contro Catilina non darebbe nessun risultato contro Hitler». E' chiaro che Stresemann si poneva il problema della difesa del Reich in termini molto diversi da quelli consacrati dalla tradizione statale tedesca. Egli si dichiarava contrario alla tattica che domina tuttora la concezione della difesa dello Stato nella maggior parte dei paesi d’Europa, cioè alla tattica fondata sui sistemi di polizia, con la quale Cicerone ha sventato la congiura di Catilina. Avrò modo in seguito, a proposito dell’attuale situazione in Germania, di tornare sull’atteggiamento di Stresemann nei confronti del tentativo rivoluzionario di Kapp a Berlino nel 1920 e di quello di Kahr e di Hitler a Monaco nel 1923. L’incertezza e la debolezza di cui ha dato prova Stresemann in quelle occasioni, rispecchiano fedelmente le contraddizioni che turbano la coscienza del popolo tedesco di fronte al pericolo di un colpo di Stato. Nella Germania di Weimar il problema dello Stato non è più soltanto un problema di autorità: è anche un problema di libertà. Se i sistemi di polizia si rivelano insufficienti a garantire la difesa del Reich contro un eventuale tentativo comunista o hitleriano, a quali misure può e deve ricorrere il governo senza porre in pericolo la libertà del popolo tedesco? Stresemann, in un discorso pronunziato il 23 agosto 1923 in una riunione di industriali, aveva dichiarato che egli non avrebbe esitato a ricorrere alle misure dittatoriali, se le circostanze lo avessero richiesto. Ma fra i sistemi di polizia e le misure dittatoriali non vi sono altri mezzi per garantire la difesa del Reich? In questi termini si pone il problema tedesco: e negli stessi termini si pone, in quasi tutti i paesi d’Europa, il problema della difesa dello Stato.</span></p>

  <p>&nbsp;</p>

  <p>&nbsp;</p>

  <p><span class="font2">Le condizioni attuali dell’Europa, e la politica dei governi nei confronti dei catilinari, non si possono esaminare e giudicare secondo lo spirito e il metodo di Machiavelli. Il problema della conquista e della difesa dello Stato moderno non è un problema politico, ma tecnico. Le circostanze favorevoli a un colpo di Stato non sono necessariamente di natura politica o sociale, e non dipendono dalla situazione generale del paese. La tecnica rivoluzionaria impiegata da Trotzki a Pietrogrado, nell’ottobre del 1917, per impadronirsi del potere, darebbe gli stessi risultati se fosse applicata in Svizzera o in Olanda. «O in Inghilterra» aggiungeva Trotzki. Queste affermazioni possono apparire arbitrarie o assurde soltanto a coloro che considerano il problema rivoluzionario come un problema esclusivamente politico o sociale, e si riportano, per giudicare le situazioni e i fatti del nostro tempo, agli esempi di una tradizione rivoluzionaria ormai superata, a Cromwell, al 18 brumaio, o alla Comune.</span></p>

  <p><span class="font2">Nell’estate del 1920, a Varsavia, durante una delle riunioni che il Corpo diplomatico teneva quasi ogni giorno nella sede della Nunziatura Apostolica per esaminare la situazione della Polonia, invasa dall’esercito rosso di Trotzki e turbata dalle discordie interne, ebbi l’occasione di ascoltare un dialogo piuttosto vivace, una specie di dissertazione assai poco accademica sulla natura e sui pericoli delle rivoluzioni, fra il Ministro d’Inghilterra, Sir Horace Rumbold, e Monsignor Ratti, l’attuale Papa Pio XI, che era allora Nunzio Apostolico a Varsavia. Rara occasione, quella di ascoltare un futuro Papa sostenere le opinioni di Trotzki sul problema rivoluzionario moderno, in contraddittorio con un ministro inglese e davanti ai rappresentanti diplomatici delle principali nazioni del mondo. Sir Horace Rumbold dichiarava che il disordine in tutta la Polonia era estremo, che da quel disordine sarebbe nata fatalmente, da un giorno all’altro, una rivoluzione, e che perciò il Corpo diplomatico doveva senza indugio abbandonare Varsavia e rifugiarsi a Posen. Monsignor Ratti replicava che il disordine era effettivamente grandissimo in tutto il paese, ma che la rivoluzione non è mai la conseguenza necessaria del disordine, e che perciò egli considerava un errore abbandonare la capitale, tanto più che il trasferimento del Corpo diplomatico a Posen sarebbe stato interpretato come una mancanza di fiducia nell’esercito polacco: e concludeva che egli non si sarebbe allontanato da Varsavia. In un paese civile, dove l’organizzazione dello Stato è potente, ribatteva il Ministro d’Inghilterra, il pericolo di una rivoluzione non esiste, poiché è soltanto dal disordine che nascono le rivoluzioni. Monsignor Ratti, che difendeva senza accorgersi le opinioni di Trotzki, insisteva nell’affermare che la rivoluzione è altrettanto possibile in un paese civile, potentemente organizzato e</span> <span class="font2" style="font-style:italic;">policé</span> <span class="font2">come l’Inghilterra, quanto in un paese abbandonato all’anarchia, com’era la Polonia in quel momento, minata dalla lotta delle fazioni politiche e invasa da un esercito nemico: « Oh, never! » esclamava Sir Horace Rumbold, e appariva addolorato e scandalizzato di quella calunnia sulla possibilità di una rivoluzione in Inghilterra, come lo era stata la Regina Vittoria quando Lord Melbourne le rivelò per la prima volta la possibilità di un cambiamento di ministero.</span></p>

  <p><span class="font2">Sulla situazione nella quale si trovava la Polonia nell’estate del 1920 sarà utile intrattenersi a lungo, per mostrare che le circostanze favorevoli a un colpo di Stato non dipendono dalle condizioni generali del paese e non sono necessariamente di natura politica o sociale. Si vedrà che in Polonia, in quel momento, non mancavano né gli uomini né le occasioni: tutte le circostanze, che Sir Horace Rumbold giudicava favorevoli, erano apparentemente dalla parte dei catilinari. Per qual ragione, dunque, non si ebbe a verificare a Varsavia nessun tentativo rivoluzionario? Lo stesso Lenin si era ingannato sulla situazione della Polonia. E interessante constatare che l’attuale Papa, Pio XI, sulla natura delle rivoluzioni aveva allora, e avrà probabilmente anche oggi, delle idee più chiare e più moderne di quelle di Lenin. L’atteggiamento di Pio XI nei confronti dei catilinari d’Europa può senza dubbio esser capito assai meglio da Trotzki, cioè da uno dei principali creatori della tecnica moderna del colpo di Stato, che da Charles Maurras, da Daudet, o da tutti coloro che considerano il problema rivoluzionario come un problema di natura esclusivamente politica o sociale.</span></p>
</body>
</html>
