<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/5.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font5">15.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font5">La tattica seguita da Mussolini per impadronirsi dello Stato non poteva essere concepita e attuata che da un marxista. Non bisogna mai dimenticare che l’educazione di Mussolini è un’educazione marxista. Ciò che, nella situazione rivoluzionaria italiana, faceva ridere e al tempo stesso indignava Lenin e Trotzki, era l’incapacità dei comunisti ad approfittare di un così straordinario concorso di circostanze favorevoli: gli scioperi generali insurrezionali del 1919 e del 1920, di cui l’occupazione delle fabbriche da parte degli operai del nord d’Italia, nel 1920, aveva segnato la fase decisiva, non avevano generato nessun capo capace di trascinare un pugno d’uomini alla conquista dello Stato. Appoggiato dallo sciopero generale, qualunque piccolo Trotzki di provincia si sarebbe potuto impadronire del potere senza domandare il permesso al Re.</span></p>

  <p><span class="font5">Mussolini, che giudicava la situazione da marxista, non credeva alle probabilità di successo di un’insurrezione, che avesse dovuto combattere al tempo stesso contro le forze del governo e le forze del proletariato. Il suo disprezzo per i capi socialisti e comunisti, che non osavano decidersi a impadronirsi del potere, non gli impediva di disprezzare tutti coloro, come D’Annunzio,&nbsp;</span><span style="text-indent: 1.5em;">che si proponevano di rovesciare il governo senza prima essersi assicurata almeno l’alleanza&nbsp;</span><span style="text-indent: 1.5em;">o la neutralità delle organizzazioni operaie. Mussolini non era uomo da farsi spezzare la schiena da uno sciopero generale. Egli non disconosceva, come il Gabriele nazionale, l’importanza del compito del proletariato nel gioco rivoluzionario. La sua sensibilità moderna, la sua intelligenza marxista dei problemi politici e sociali del nostro tempo, non gli lasciavano illusioni sulla possibilità di fare del blanquismo nazionalista nel 1920.</span></p>

  <p><span class="font5">Non bisogna vedere, nella tattica del colpo di Stato fascista, una tattica concepita da un reazionario: Mussolini non aveva nulla di un D’Annunzio, di un Kapp, di un Primo de Rivera o di un Hitler. E da marxista che egli valutava le forze del proletariato e il loro compito nella situazione rivoluzionaria del 1920, è da marxista che egli giungeva alla conclusione che bisognava anzitutto spezzare le organizzazioni sindacali dei lavoratori, sulle quali il governo si sarebbe senza dubbio appoggiato per difendere lo Stato. Egli aveva paura dello sciopero generale: la lezione di Kapp e di Bauer non era andata perduta per lui. Gli storici ufficiali del fascismo, per provare che Mussolini non era un reazionario, si richiamano al suo programma del 1919. In realtà, il programma del fascismo nel 1919, nel quale la grande maggioranza delle camicie nere credevano sinceramente (la vecchia guardia è rimasta fedele allo spirito del 1919), era repubblicano e democratico. Ma non è il programma del 1919 che rivela l’educazione marxista di Mussolini: è la concezione della tattica del colpo di Stato fascista, la logica, il metodo, il rigoroso</span> <span class="font5" style="font-style:italic;">esprit de suite</span> <span class="font5">della sua applicazione. Si vedrà in seguito, a proposito di Hitler, che cosa può diventare una tattica concepita da un marxista nell’interpretazione e nell’applicazione di un reazionario.</span></p>

  <p><span class="font5">Coloro che non volevano vedere nel fascismo se non una difesa dello Stato contro il pericolo comunista, se non una reazione pura e semplice alle conquiste politiche e sociali del proletariato, giudicavano che Mussolini, verso la metà del 1921, aveva già assolto il suo compito, che il suo gioco era finito e che le camicie nere « potevano ormai andare a dormire». Sebbene per delle considerazioni del tutto diverse, Giolitti era giunto alla stessa conclusione fin dal marzo del 1921, dopo quegli scioperi generali che avevano rivelato la pericolosa potenza del fascismo. La guerra civile era salita a un grado di violenza terribile: le perdite erano state gravi da una parte e dall’altra, ma quelle lotte sanguinose, ricche di episodi di una atrocità senza esempio nella cronaca di quegli anni rossi, erano terminate con la disfatta delle forze del proletariato. Giolitti, che aveva giocato contro il fascismo la carta dei sindacati operai, era stato preso alla sprovvista dal crollo improvviso delle organizzazioni dei lavoratori: da quella lotta sanguinosa il fascismo usciva vittorioso, animato da uno spirito aggressivo che non lasciava alcun dubbio sulle sue intenzioni, e formidabilmente armato per la lotta contro lo Stato. Che cosa gli restava da opporre al fascismo? Il compito dei sindacati operai nella difesa dello Stato era ormai finito, I partiti politici che formavano la maggioranza parlamentare, non potevano nulla contro quella formidabile organizzazione armata che operava sul terreno della violenza e della illegalità. Non gli restava che tentare di parlamentarizzare il fascismo, vecchia tattica di quel liberale che aveva dato all’Italia, durante gli ultimi trentanni, il modello di una dittatura parlamentare al servizio di una Monarchia senza pregiudizi costituzionali. Mussolini, il cui programma politico non impacciava la tattica rivoluzionaria, non si fece prendere nel gioco che un solo dito della mano sinistra. Nelle elezioni politiche del maggio 1921, il fascismo accettava di far parte di quella specie di Blocco nazionale, che Giolitti aveva immaginato per compromettere e corrompere, con l’aiuto del suffragio universale, l’esercito delle camicie nere.</span></p>

  <p><span class="font5">Il Blocco nazionale non era stato formato senza grandi difficoltà. I partiti costituzionali non volevano saperne di essere messi sullo stesso piano di un’organizzazione armata che aveva un programma repubblicano. Ma ciò che preoccupava Giolitti non era il programma del 1919, più o meno repubblicano e democratico, era l’obbiettivo della tattica fascista. La conquista dello Stato, ecco lo scopo di Mussolini: bisognava accettare quel programma sul terreno elettorale, se si voleva distogliere il fascismo dall’obbiettivo della sua tattica rivoluzionaria. Giolitti, che non giocava correttamente se non con delle carte cattive, non fu più fortunato questa volta di quanto era stato allorché aveva barato al gioco con la carta della rivalità fra D’Annunzio e Mussolini. Lungi dal lasciarsi parlamentarizzare, il fascismo rimase fedele alla sua tattica: mentre i deputati fascisti, una ventina, che le elezioni del mese di maggio avevano inviato alla Camera, lavoravano nel Parlamento a disgregare la maggioranza uscita dal Blocco nazionale, le camicie nere volgevano contro le organizzazioni sindacali del partito repubblicano e del partito cattolico quella stessa violenza, con la quale avevano sciolto le organizzazioni sindacali socialiste. Bisognava, in vista dell’azione insurrezionale per la conquista dello Stato, sbarazzare il terreno di tutte le forze organizzate, sia di sinistra, di centro, o di destra, capaci di costituire un appoggio per il governo, di ostacolare il fascismo nella fase decisiva dell’insurrezione, di tagliargli i garretti nel momento critico del colpo di Stato. Bisognava prevenire non soltanto lo sciopero generale, ma anche il fronte unico del governo, del Parlamento e del proletariato. Il fascismo si trovava nella necessità di fare il vuoto intorno a sé, di far</span> <span class="font5" style="font-style:italic;">tabula rasa</span> <span class="font5">di ogni forza organizzata, politica o sindacale, proletaria o borghese, sindacati, cooperative, circoli operai, Camere del lavoro, giornali, partiti politici. Con grande sorpresa della borghesia reazionaria e liberale, che giudicava esaurito il compito del fascismo, e con grande gioia degli operai e dei contadini, le camicie nere, dopo aver disciolto con la violenza le organizzazioni repubblicane e cattoliche, si misero al lavoro contro i liberali, i democratici, i massoni, i conservatori, ed ogni specie di borghesi benpensanti. La lotta contro la borghesia era molto più popolare, tra i fascisti, che la lotta contro il proletariato. Le truppe d’assalto di Mussolini erano formate in gran parte di operai, di piccoli artigiani e di contadini. E poi, la lotta contro la borghesia era già la lotta contro il governo, contro lo Stato. Quegli stessi liberali, quegli stessi democratici, quegli stessi conservatori, che si erano affrettati, chiamando i fascisti a far parte del Blocco nazionale, a collocare Mussolini nel pantheon dei « salvatori della patria » (l’Italia, da un mezzo secolo, è piena di « salvatori della patria»: ciò che, al principio, era una missione, è divenuto quasi una professione ufficiale; ci si può aspettare tutto, da un paese che è stato salvato troppe volte), non potevano rassegnarsi a riconoscere che lo scopo di Mussolini non era quello di salvare l’Italia secondo la tradizione ufficiale, ma di impadronirsi dello Stato. Ecco un programma molto più sincero di quello del 1919. Nulla era meno legale e accettabile, ora, per la borghesia liberale e reazionaria, di quella violenza fascista che era stata così calorosamente applaudita quando era esercitata contro le organizzazioni del proletariato. Chi avrebbe mai immaginato che Mussolini, così buon patriota quando conduceva la lotta contro i comunisti, i socialisti e i repubblicani, sarebbe diventato dall’oggi al domani un uomo pericoloso, un ambizioso senza pregiudizi borghesi, un catilinario deciso a impadronirsi del potere anche contro il Re e contro il Parlamento?</span></p>

  <p><span class="font5">Era colpa di Giolitti se il fascismo era diventato un pericolo per lo Stato. Bisognava strozzarlo in tempo, metterlo fuori della legge fin dal principio, schiacciarlo con le armi come era stato schiacciato D’Annunzio. Quella specie di « bolscevismo nazionalista » appariva assai più pericoloso di quel bolscevismo alla russa di cui la borghesia, ora, poteva ben dire che non ne aveva più paura. Avrebbe potuto, il governo di Bonomi, riparare gli errori del governo di Giolitti? Per Bonomi, antico socialista, il problema del fascismo non era che un problema di polizia. Tra questo marxista che impiegava la tattica della reazione poliziesca, tentando di strozzare il fascismo prima che fosse pronto per la conquista dello Stato, e Mussolini, che cercava di guadagnar tempo, s’ingaggiò, negli ultimi mesi del 1921, una lotta senza quartiere, segnata di persecuzioni, di violenze e di conflitti sanguinosi. Benché Bonomi riuscisse a realizzare contro le camicie nere il fronte unico della borghesia e del proletariato (gli operai, sostenuti dal governo, facevano grandi sforzi per ricostruire le loro organizzazioni di classe), la tattica rivoluzionaria di Mussolini continuava a svilupparsi sistematicamente. Dopo il fallimento della tre</span><span style="text-indent: 1.5em;">gua d’armi conclusa tra i fascisti e i socialisti, la mancanza di coraggio e di chiaroveggenza dei partiti borghesi, il loro egoismo senza scrupoli, che opponeva alla violenza delle camicie nere un machiavellismo grossolano, eloquente e patriottico, avevano finito per demoralizzare l’esercito dei lavoratori. L’anno 1922 si apriva su un panorama triste e nebbioso: il fascismo, violento e metodico, si era a poco a poco impadronito di tutti i centri nervosi del paese. La rete della sua organizzazione politica, militare e sindacale copriva tutta l’Italia. La carta geografica della penisola, questo stivale pieno di città, di borghi e d’uomini inquieti, ardenti e faziosi, era ormai disegnata, come un tatuaggio, sulla palma sensibile della mano destra di Mussolini. Bonomi era caduto in una nuvola di polvere, sotto le macerie del mondo politico e sindacale, borghese e proletario. Lo Stato, assediato in Roma dal fascismo, che occupava tutto il paese, era alla mercé delle camicie nere: la sua autorità, ridotta in briciole, non sopravviveva che in qualche centinaio di isolotti, prefetture, municipii, caserme di polizia, sparpagliati attraverso l’Italia in mezzo alla marea montante della rivoluzione. Tra il Re e il governo cominciava a insinuarsi la paura delle responsabilità; quella fessura si allargava sempre più, vecchia furberia delle Monarchie costituzionali. Il Re si appoggiava sull’Esercito e sul Senato, il governo sulla Polizia e sul Parlamento: il che non mancava di svegliare la diffidenza della borghesia liberale e dei lavoratori.</span></p>

  <p>&nbsp;</p>

  <p>&nbsp;</p>

  <p><span class="font5">Nell’estate del 1922, quando Mussolini annunciò al paese che il fascismo era pronto per la conquista dello Stato, il governo, in un supremo sforzo, tentò di prevenire l’insurrezione, di rompere l’assedio fascista con la sollevazione degli operai e dei contadini. Lo sciopero generale scoppiò nel mese di agosto per ordine di una specie di comitato di salute pubblica, che raggruppava i partiti democratico, socialista, repubblicano, e la Confederazione generale del lavoro. Era ciò che si chiamava lo « sciopero legalitario », ultima battaglia che i difensori della libertà, della democrazia, della legalità e dello Stato, davano all’esercito delle camicie nere alla vigilia dell’insurrezione. Mussolini stava infine per poter strozzare il più pericoloso avversario, il solo veramente temibile, del colpo di Stato fascista, quello sciopero generale che da tre anni minacciava ad ogni momento di rompere la schiena alla rivoluzione, quello sciopero controrivoluzionario che egli combatteva da tre anni con una lotta sistematica alle organizzazioni sindacali del proletariato. Il governo e la borghesia liberale e reazionaria, scatenando contro il fascismo la controrivoluzione dei lavoratori, contavano di spezzare lo slancio insurrezionale delle camicie nere, di distogliere dallo Stato, per qualche tempo ancora, il peri</span><span class="font5" style="text-indent: 1.5em;">colo della conquista rivoluzionaria. Ma mentre le</span> <span class="font5" style="text-indent: 1.5em; font-style: italic;">équipes</span> <span class="font5" style="text-indent: 1.5em;">fasciste di tecnici e di operai specializzati sostituivano gli scioperanti nei servizi pubblici, la terribile violenza delle camicie nere schiacciava in ventiquattr’ore l’esercito dei difensori dello Stato, raccolti sotto le bandiere rosse della Confederazione generale del lavoro. Non fu nell’ottobre, ma nel mese di agosto, che il fascismo vinse la battaglia decisiva per la conquista dello Stato: a partire dal fallimento dello «sciopero legalitario», il governo di Facta, uomo debole, onesto e leale, non rimaneva al suo posto che per coprire il Re.</span></p>

  <p><span class="font5">Sebbene il programma del fascismo, quel programma del 1919 nel quale le camicie nere della vecchia guardia credevano sinceramente, fosse repubblicano, il Re non aveva bisogno del lealismo del governo di Facta. Mussolini, alla vigilia del colpo di Stato, rinnegava all’improvviso il suo programma repubblicano, e al grido di «Viva il Re» dava il segnale dell’insurrezione. Il colpo di Stato fascista non ebbe nulla di quel carattere coreografico che gli hanno voluto prestare certi Plutarchi ufficiali, malati di eloquenza, di retorica e di letteratura. Non vi furono grandi parole, pose teatrali, gesti alla Giulio Cesare, alla Cromwell o alla Bonaparte. Le legioni di camicie nere che marciavano sulla capitale non erano, per fortuna, le legioni romane che tornavano dalle Gallie, e Mussolini non era vestito come un antico console. Non si scrive la storia sulla base delle oleografie d’occasione, né sulla base dei quadri dei pittori ufficiali. E difficile capire come il Napoleone dipinto da David abbia potuto avere quel genio così chiaro, così preciso, così moderno, che fa di lui un uomo tanto lontano dal Napoleone dipinto da David o scolpito da Canova, quanto Mussolini è lontano da Giulio Cesare o da Bartolomeo Colleoni. In certe oleografie si vedono le camicie nere passeggiare, durante l’insurrezione dell’ottobre 1922, attraverso un’Italia piena di archi di Tito, di tombe, di mausolei, di colonne, di portici, di statue, sotto un cielo popolato di aquile, come se il colpo di Stato fascista avesse avuto per scenario l’Italia di Ovidio e di Orazio, per protagonisti dei legionari romani, e per regista lo stesso Jupiter, preoccupato di salvare le apparenze costituzionali col classicismo della messa in scena. Altre ci mostrano un Mussolini 1922 dagli occhi 1830, un Mussolini romantico smarritosi in un paesaggio neoclassico, a piedi o a cavallo alla testa delle legioni fasciste, circondato dai membri del Quadrumvirato, o comitato militare rivoluzionario: sullo sfondo delle rovine degli acquedotti, in quella campagna romana così severa e così fatale, Mussolini sembra staccarsi da un quadro di Poussin, da un’elegia di Goethe, da un dramma di Pietro Cossa, o da un verso di Carducci o di D’Annunzio; si direbbe che le tasche dei suoi pantaloni siano piene di libri di Nietzsche. Quelle oleografie sono l’apoteosi di tutto il cattivo gusto della cultura e della letteratura italiane degli ultimi cinquant’anni. Ci si meraviglia, davanti a quelle rappresentazioni del colpo di Stato fascista, che Mussolini abbia potuto rovesciare il governo di Facta e impadronirsi del potere.</span></p>

  <p><span class="font5">Ma il Mussolini d’ottobre 1922 non è quello delle oleografie: è un uomo moderno, freddo e audace, violento e calcolatore. Fedele alla concezione della sua tattica rivoluzionaria, il piano ch’egli dispone per il colpo di Stato è curato fin nei più minuti particolari. Alla vigilia della insurrezione, tutti gli avversari del fascismo, le organizzazioni sindacali dei lavoratori, i comunisti, i partiti socialista, repubblicano, cattolico, democratico, liberale, sono fuori di combattimento. Lo sciopero generale, strozzato definitivamente in agosto, non può più spezzare la schiena all’insurrezione: gli operai non oseranno abbandonare il lavoro per scendere in strada. Le sanguinose rappresaglie che hanno schiacciato lo «sciopero legalitario», hanno spento per sempre lo spirito combattivo del proletariato. Quando Mussolini, a Milano, alza la bandiera nera dell’insurrezione, le</span> <span class="font5" style="font-style:italic;">equipes</span> <span class="font5">fasciste di tecnici e di operai specializzati s’impadroniscono rapidamente di tutti i punti strategici dell’organizzazione tecnica dello Stato. Nel termine di ventiquattr’ore, tutta l’Italia è occupata militarmente da duecentomila camicie nere. Le forze di polizia, i carabinieri, le guardie regie, sono insufficienti a ristabilire l’ordine nel paese: dappertutto, dove le forze di polizia tentano di scacciare le camicie nere dalle posizioni occupate, gli attacchi falliscono sotto il fuoco delle mitragliatrici fasciste. Da Perugia, quartiere generale della rivoluzione, i membri del Quadrumvirato, o comitato rivoluzionario, Bianchi, Balbo, De Vecchi e De Bono, dirigono l’azione insurrezionale sulla base del piano studiato da Mussolini. Cinquantamila uomini si concentrano nella campagna romana, pronti a marciare sulla capitale: è al grido di «Viva il Re » che l’esercito delle camicie nere mette l’assedio a Roma. Non è soltanto l’assedio al governo, è anche l’assedio al Re. Benché il lealismo di Mussolini, appoggiato da duecentomila fucili, non abbia ancora avuto il tempo d’invecchiare, un Re costituzionale lo deve preferire al lealismo di un governo disarmato. Quando il Consiglio dei Ministri decide di sottoporre alla firma del Re il decreto che stabilisce lo stato d’assedio in tutta l’Italia, il Re, sembra, si rifiuta di firmare. Non si sa con esattezza ciò che sia avvenuto in quell’occasione: quel che è un fatto certo, è che&nbsp;</span><span style="text-indent: 1.5em;">lo stato d’assedio fu proclamato, ma non durò che una mezza giornata. Troppo poco se è vero che il Re ha firmato il decreto, un po’ troppo se è vero che non lo ha firmato.</span></p>

  <p><span class="font5">Con la sua tattica rivoluzionaria, applicata sistematicamente nel corso di tre anni di lotta sanguinosa, il fascismo si era già impadronito dello Stato molto prima dell’entrata delle camicie nere nella capitale. L’insurrezione non faceva che rovesciare il governo. Nulla, né lo stato d’assedio, né il metter Mussolini fuori della legge, né la resistenza armata, avrebbe potuto far fallire, nell’ottobre 1922, il colpo di Stato fascista. « Io debbo a Mussolini » diceva Giolitti « di aver imparato che non è contro il programma di una rivoluzione, che uno Stato deve difendersi, ma contro la sua tattica». E confessava, sorridendo, che non era stato capace di trar profitto da quella lezione.</span></p>
</body>
</html>
