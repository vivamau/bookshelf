<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/1.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font2">2.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font2">Le prime considerazioni sull’arte di conquistare e di difendere lo Stato moderno, cioè sulla tecnica del colpo di Stato, mi furono suggerite dall’osservazione di alcuni avvenimenti, dei quali mi trovai ad essere testimonio, e in parte attore, nell’estate del 1920, in Polonia. Dopo alcuni mesi trascorsi al Consiglio Supremo di Guerra di Versailles, ero stato nominato, nell’ottobre del 1919, Addetto diplomatico presso la Legazione d’Italia a Varsavia. Ebbi così, più volte, l’occasione di avvicinare Pilsudzki, e finii col persuadermi ch’egli fosse un uomo più regolato dalla fantasia e dalle passioni che dalla logica, più presuntuoso che ambizioso, e, in fondo, più ricco di volontà che d’intelligenza: egli stesso si compiaceva di definirsi pazzo e testardo, come tutti i polacchi di Lituania.</span></p>

  <p><span class="font2">La storia della vita di Pilsudzki non potrebbe conciliargli la simpatia di Plutarco o di Machiavelli: la sua personalità di rivoluzionario mi sembrava assai meno interessante di quella dei grandi conservatori, Wilson, Clemenceau, Lloyd George, Foch, che avevo potuto avvicinare e osservare alla Conferenza della Pace. Come rivoluzionario, Pilsudzki m’appariva di gran lunga inferiore allo stesso Stambuliski, il quale mi aveva dato l’impressione di un uomo assolu</span><span style="text-indent: 1.5em;">tamente sprovvisto di senso morale, il più cinico e al tempo stesso il più ardente catilinario che nell’Europa del 1919 osasse parlare della pace e della giustizia dei popoli.</span></p>

  <p><span class="font2">Quando mi trovai per la prima volta davanti a Pilsudzki, nella sua residenza del Belvedere, a Varsavia, rimasi stupito del suo aspetto e dei suoi modi. Si sentiva in lui il catilinario borghese, preoccupato di concepire e di attuare i disegni più audaci entro i limiti della morale civile e storica del suo tempo e della sua nazione, rispettoso di una legalità ch’egli aveva in animo di rompere senza tuttavia correre il rischio di mettersi fuori della legge. In tutta la sua azione per la conquista del potere, culminata nel colpo di Stato del 1926, Pilsudzki ha sempre mostrato, infatti, di attenersi alla massima seguita da Maria Teresa nella sua politica verso la Polonia: « agire alla prussiana, conservando le apparenze dell’onestà».</span></p>

  <p><span class="font2">Non c’è da meravigliarsi che Pilsudzki abbia fatta propria la massima di Maria Teresa e si sia preoccupato fino all’ultimo, cioè fino a quando era troppo tardi, di conservare le apparenze della legalità. Questa sua costante preoccupazione, comune a molti rivoluzionari, lo rivelava incapace, come poi si è visto nel 1926, di concepire e di attuare il colpo di Stato secondo le regole di un’arte che non è soltanto politica. Ogni arte ha la sua tecnica. Non tutti i grandi rivoluzionari hanno mostrato di conoscere la tecnica del colpo di Stato: Catilina, Cromwell,&nbsp;</span><span style="text-indent: 1.5em;">Robespierre, Napoleone, per ricordare soltanto alcuni fra i maggiori, e lo stesso Lenin, hanno dato prova di conoscere tutto, di quell’arte, fuorché la tecnica. Fra il Napoleone del 18 brumaio e il generale Boulanger, non vi è che Luciano Bonaparte.</span></p>

  <p>&nbsp;</p>

  <p>&nbsp;</p>

  <p><span class="font2">In quel tardo autunno del 1919, Pilsudzki appariva, agli occhi di tutto il popolo polacco, il solo uomo capace di tenere in pugno il destino della Repubblica. Egli era allora Capo dello Stato, ma più nella forma che nella sostanza. Ed anche la forma era imperfetta: poiché, in attesa della Costituzione, che doveva essere elaborata dalla Dieta eletta nel gennaio di quello stesso anno, il potere conferito a Pilsudzki non era che provvisorio. Il gioco dei partiti politici e delle ambizioni personali limitava gravemente, di fatto, l’autorità del Capo dello Stato. Pilsudzki, di fronte alla Dieta costituente, si trovava nella situazione di Cromwell di fronte al Parlamento del 3 settembre 1654.</span></p>

  <p><span class="font2">L’opinione pubblica invano si attendeva da lui che sciogliesse la Dieta e si assumesse la responsabilità di tutto il potere. Quella specie di dittatore brutale e borghese, fazioso e al tempo stesso pieno di riguardi per la legalità e preoccupato d’apparire imparziale agli occhi del popolo minuto, quella specie di generale socialista, rivoluzionario fino alla cintola e reazionario dalla cintola in su, che non sapeva decidersi fra la guerra civile e la guerra contro la Russia dei Soviet, che minacciava un colpo di Stato alla settimana e si mostrava intanto frettoloso di lasciarsi assorbire dalla legalità e dalla legittimità di una Costituzione ancora in grembo alla Dieta e invano invocata dal popolo, cominciava a suscitare l’inquieto stupore della pubblica opinione. Non soltanto i socialisti, ma gli stessi uomini di destra, si domandavano meravigliati che cosa aspettasse quella specie di Teseo che da quasi un anno si rigirava tra le dita il filo d’Arianna, senza risolversi a servirsene o per uscire dal labirinto politico e finanziario in cui s’era smarrito lo &nbsp;&nbsp;&nbsp;Stato, o per strangolare la libertà della Repubblica, e da quasi un anno perdeva il proprio tempo e le altrui occasioni, nella quiete del Belvedere, residenza estiva dei Re, a giocare di astuzia per sciogliere gli intrighi di Paderewski, Presidente del Consiglio, che dal Palazzo Reale, residenza invernale dei Re di Polonia, nel cuore di Varsavia, rispondeva col clavicembalo alle trombe degli ulani di Pilsudzki.</span></p>

  <p><span class="font2">Il &nbsp;&nbsp;&nbsp;prestigio del Capo dello Stato, logorato dalle polemiche parlamentari e dalla cabala dei partiti, diminuiva ogni giorno più agli occhi del popolo. La fiducia dei socialisti nel loro antico compagno di congiure e d’esilio, era messa a ben dura prova dal suo inesplicabile atteggiamento passivo di fronte alle vicende della politica estera e della politica interna della Repubblica. E la nobiltà, che dopo l’insuccesso del tentativo del Principe Sapieha, protagonista del fallito colpo di Stato del gennaio del 1919 contro Pilsudzki, aveva abbandonato l’idea di una conquista violenta del potere, tornava alle illusioni ambiziose e si veniva persuadendo che Pilsudzki, ormai, non solo non poteva più costituire un pericolo per le pubbliche libertà, ma non avrebbe nemmeno potuto difenderle contro un tentativo dei partiti di destra.</span></p>

  <p><span class="font2">Pilsudzki non aveva serbato rancore al Principe Sapieha. Lituano come lui, ma gran signore, di maniere cortesi e persuasive, elegante fino all’ipocrisia ottimista, di quell’eleganza inglese, disinvolta e negligente, di cui gli stranieri educati in Inghilterra si appropriano come di una seconda natura, il Principe Sapieha non era uomo da suscitare il sospetto e la gelosia di Pilsudzki.</span></p>

  <p><span class="font2">Il suo tentativo rivoluzionario era stato troppo dilettantesco ed empirico per poter riuscire. Pilsudzki, uomo prudente e fazioso, che spingeva il suo disprezzo per l’aristocrazia polacca fino alla noncuranza, si vendicò di Sapieha nominandolo Ambasciatore a Londra. Ecco un Siila educato a Cambridge, che tornava in Inghilterra a finire i suoi studi.</span></p>

  <p><span class="font2">Ma non soltanto nei partiti di destra, preoccupati del pericolo che il disordine parlamentare rappresentava per la salute della Repubblica e per gli interessi dei grandi proprietari di terre, si veniva maturando a poco a poco il proposito d’impadronirsi del potere con la violenza. Il Generale Giuseppe Haller, che alla fine della guerra, dopo aver combattuto valorosamente sul fronte francese, era tornato in Polonia alla testa del suo esercito di volontari, fedeli a lui solo, se ne stava in ombra, atteggiandosi ad antagonista di Pilsudzki, e si preparava in silenzio alla successione. Il Capo della Missione militare inglese, Generale Carton de Wiart, di cui i polacchi dicevano che assomigliava a Nelson perché aveva perduto in battaglia un occhio e un braccio, dichiarava sorridendo che Pilsudzki avrebbe dovuto diffidare di Haller, che era zoppo come Talleyrand.</span></p>

  <p>&nbsp;</p>

  <p>&nbsp;</p>

  <p><span class="font2">La situazione interna, intanto, andava peggiorando di giorno in giorno. Dopo la caduta di Paderewski la lotta dei partiti si era fatta più viva, e il nuovo Presidente del Consiglio, Skulski, non pareva l’uomo più adatto a far fronte al disordine politico e amministrativo, alle pretese delle fazioni, e agli avvenimenti che si preparavano in segreto. Verso la fine di marzo, in un Consiglio di guerra tenuto a Varsavia, il Generale Haller si era opposto risolutamente ai piani militari di Pilsudzki, e quando la conquista di Kiev fu decisa, si trasse in disparte, con una prudenza che parve troppo sdegnosa per poter essere giustificata soltanto da considerazioni strategiche.</span></p>

  <p><span class="font2">Il 26 aprile del 1920 l’esercito polacco rompeva la frontiera dell’Ucraina e l’8 maggio entrava in Kiev. Le facili vittorie di Pilsudzki suscitarono in tutta la Polonia un immenso entusiasmo: il 18 maggio il popolo di Varsavia accolse in trionfo il conquistatore di Kiev, che i più ingenui e i più fanatici tra i suoi partigiani paragonavano candidamente al vincitore di Marengo. Ma al principio di giugno l’esercito bolscevico, sotto&nbsp;</span><span style="text-indent: 1.5em;">il comando di Trotzki, prendeva l’offensiva e il giorno 10 la cavalleria rossa di Budyonni s’impadroniva di Kiev. All’improvvisa notizia, la paura e il disordine aizzarono le ire dei partiti e le pretese degli ambiziosi: il Presidente del Consiglio, Skulski, lasciò il potere a Grabski, e il Ministro degli Esteri Patek fu sostituito dal Principe Sapieha, Ambasciatore a Londra, l’antico Siila che tornava addolcito dall’esperienza del liberalismo inglese. Tutto il popolo si levò in armi contro le bandiere rosse dell’invasione, e lo stesso Generale Haller, l’antagonista di Pilsudzki, accorreva con i suoi volontari in aiuto del rivale umiliato. Ma il clamore delle fazioni copriva il nitrito dei cavalli di Budyonni.</span></p>

  <p><span class="font2">Al principio di agosto l’esercito di Trotzki era giunto alle porte di Varsavia. Bande di soldati scampati alla rotta, di profughi delle regioni dell’est, di contadini in fuga davanti all’invasore, vagavano per la città in mezzo a una folla inquieta e taciturna che giorno e notte si accalcava nelle piazze e nelle strade in attesa di notìzie. Il rombo della battaglia si avvicinava. Il Gabinetto Grabski era caduto dopo un’esistenza di pochi giorni, e il nuovo Presidente del Consiglio, Wi-tos, inviso ai partiti di destra, si sforzava invano d’imporre una tregua alla lotta delle fazioni e di&nbsp;</span><span style="text-indent: 1.5em;">organizzare la resistenza civile. Nei sobborghi operai e nel quartiere di Nalewki, il ghetto di Varsavia, dove trecentomila ebrei tendevano l’orecchio al rumore della battaglia, già fermentava l’ansia della rivolta. Nei corridoi della Dieta, nelle anticamere dei Ministeri, negli uffici delle banche e dei giornali, nei caffè, nelle caserme, correvano le voci più strane. Si parlava di un probabile intervento di truppe tedesche, sollecitato a Berlino dal nuovo Presidente del Consiglio Wi-tos, per arginare l’offensiva bolscevica: e si vide poi, dall’interpellanza presentata alla Dieta dal deputato Glombiuski, che le trattative con la Germania erano state intavolate da Witos d’accordo con Pilsudzki. L’arrivo del Generale Weygand era messo in relazione con quelle trattative, e considerato non meno una sconfessione di Witos che una diminuzione di Pilsudzki: i partiti di destra, ligi alla politica francese, ne traevano argomento per accusare il Capo dello Stato di doppiezza e d’insipienza e per invocare un governo forte, capace di far fronte ai pericoli della situazione interna e di proteggere le spalle alla Repubblica e all’esercito. Lo stesso Witos, neir impossi rarità di sedare il tumulto delle fazioni, ne acuiva il contrasto, rigettando sulla destra e sulla sinistra la responsabilità della disgregazione dello Stato.</span></p>

  <p><span class="font1">Se il nemico era alle porte della città, la fame e la sedizione erano già entrate in Varsavia. Cortei di popolo imprecante percorrevano le vie dei sobborghi, e già cominciavano ad apparire sui marciapiedi del Krakowskie Przedmiescie, (lavanti ai grandi alberghi, alle banche e ai palazzi patrizi, turbe taciturne di disertori, dagli occhi opachi nel viso pallido e magro.</span></p>

  <p>&nbsp;</p>

  <p>&nbsp;</p>

  <p><span class="font1">Il 6 agosto il Nunzio Apostolico, decano del Corpo diplomatico, Monsignor Ratti, l’attuale Pontefice Pio XI, accompagnato dai Ministri d’Inghilterra, d’Italia e di Romania, si recava &lt;&nbsp;lai Presidente del Consiglio Witos, per chiedergli di voler designare fin da allora la città dove il governo si sarebbe trasferito, nel caso di un’evacuazione dalla capitale. Il grave passo era stato deciso il giorno prima, dopo lunga discussione, in una riunione che il Corpo diplomatico aveva tenuto nella sede della Nunziatura. La maggior parte dei rappresentanti stranieri, seguendo l’esempio del Ministro d’Inghilterra, Sir Horace Rumbold, e di quello di Germania, Conte Oberndorff, si era pronunciata per un sollecito trasferimento del Corpo diplomatico in una città più sicura, Posen o Czestochowa. Sir Horace Rumbold era giunto persino a proporre di intimare al governo polacco la scelta di Posen come capitale provvisoria, dove intanto si sarebbe ( rasferito, con i rappresentanti stranieri, il Ministero degli Esteri. I soli a sostenere la necessità di rimanere in Varsavia sino all’ultimo erano stati il Nunzio Monsignor Ratti e il Ministro d’Italia Tommasini. Il loro atteggiamento aveva suscitato critiche vivaci in seno alla riunione e lo stesso governo polacco l’aveva poi giudicato ostilmente, sospettando che il Nunzio Apostolico e il Ministro d’Italia si proponessero di non muoversi da Varsavia con la segreta speranza di non poterne, all’ultimo momento, uscire, e d’essere forzati a rimanervi durante l’occupazione bolscevica. Il Nunzio Apostolico, si diceva, avrebbe così avuto il modo di stabilire per suo mezzo una presa di contatto fra il Vaticano e il governo dei Soviet, in vista di una discussione dei problemi religiosi che interessavano la Chiesa, sempre attenta alle cose di Russia e pronta più che mai a cogliere l’occasione favorevole per estendere la sua influenza nell’Europa orientale. Il proposito della Santa Sede di approfittare della gravissima crisi di cui la Chiesa ortodossa soffriva dopo la rivoluzione bolscevica, appariva chiaro non soltanto dalla nomina di Padre Genocchi a Visitatore Apostolico in Ucraina, ma dallo stesso atteggiamento del Nunzio Ratti verso il Metropolita uniate di Leo-poli, Monsignor Andrea Szeptycki, inviso ai polacchi. La Chiesa uniate della Galizia orientale, infatti, è sempre stata considerata dalla Santa Sede il ponte naturale per una conquista cattolica della Russia. Del Ministro d’Italia Tomma-sini si sospettava ch’egli obbedisse a precise istruzioni del suo Ministro degli Esteri, Conte Sforza, giustificate da considerazioni di politica interna e dal desiderio di giungere in qualche modo ad aver rapporti col governo dei Soviet, per soddisfare le pretese dei socialisti italiani.</span></p>

  <p><span class="font1">Se i bolscevichi avessero occupato la capitale della Polonia, la presenza in Varsavia del Ministro Tommasini avrebbe offerto al Conte Sforza una comoda occasione per entrare in rapporti diplomatici col governo di Mosca.</span></p>

  <p><span class="font1">Il passo di Monsignor Ratti, decano del Corpo diplomatico, fu accolto con molta freddezza dal Presidente del Consiglio Witos. Fu stabilito tuttavia che il governo polacco si sarebbe, in caso di pericolo, trasferito a Posen e che al momento opportuno avrebbe provveduto a trasportare al sicuro nella capitale provvisoria i rappresentanti stranieri. Due giorni dopo, l’8 agosto, gran parte dei funzionari delle Legazioni abbandonavano Varsavia.</span></p>

  <p><span class="font1">Le avanguardie dell’esercito bolscevico erano ormai alle porte della città. Nei sobborghi operai rintronavano i primi colpi di fucile. Era giunto il momento di tentare il colpo di Stato.</span></p>
</body>
</html>
