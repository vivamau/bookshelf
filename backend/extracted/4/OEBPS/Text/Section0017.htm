<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="ABBYY FineReader 11" name="generator" />
  <link href="../Styles/1.css" rel="stylesheet" type="text/css" />

  <title></title>
</head>

<body>
  <h4 style="text-align: center;"><span class="font1">10.</span></h4>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><span class="font1">Mentre Trotzki organizza razionalmente il colpo di Stato, il Comitato Centrale del Partito bolscevico organizza la rivoluzione proletaria. E' la Commissione composta di Stalin, Sverdlow, Boubnow, Ouritzki e Dzeijinski, quasi tutti nemici dichiarati di Trotzki, che elabora il piano della sollevazione generale. I membri di questa Commissione, alla quale Stalin, nel 1927, cercherà di attribuire il merito esclusivo del colpo di Stato dell’ottobre 1917, non hanno nessuna fiducia nell’esito dell’insurrezione organizzata da Trotzki. Che cosa può egli fare con i suoi mille uomini? Gli Junker se ne sbarazzeranno senza troppa fatica. Sono le masse proletarie, le migliaia e migliaia d’operai di Putilow e di Wiborg, la folla enorme di disertori, le unità bolscevizzate della guarnigione di Pietrogrado, che bisogna sollevare contro le forze del governo. E' un’insurrezione generale che occorre scatenare: Trotzki, con i suoi colpi di mano, non è che un alleato inutile e pericoloso.</span></p>

  <p><span class="font1">Per la Commissione, come per Kerenski, la rivoluzione è un problema di polizia. E' curioso constatare che della Commissione fa parte il futuro creatore della polizia bolscevica, della Ceka, che prenderà più tardi il nome di G.P.U. E lui, il pallido e inquietante Dzerjinski, che studia il sistema difensivo del governo di Kerenski e fissa il piano di attacco. Fra gli avversari di Trotzki è il più perfido e il più terribile. Il suo fanatismo ha dei pudori di donna; è un asceta che non si guarda mai le mani. E morto nel 1926, in piedi, alla tribuna, mentre pronunziava una requisitoria contro Trotzki.</span></p>

  <p><span class="font1">Alla vigilia del colpo di Stato, quando Trotzki gli dichiara che le guardie rosse debbono ignorare l’esistenza del governo di Kerenski, che non si tratta di combattere il governo con le mitragliatrici, ma d’impadronirsi dello Stato, che il Consiglio della Repubblica, i Ministeri, la Duma, non hanno nessuna importanza, dal punto di vista della tattica insurrezionale, e non debbono costituire gli obbiettivi dell’insurrezione armata, che la chiave dello Stato non è l’organizzazione burocratica e politica, non è il Palazzo di Tauride, né il Palazzo Maria, né il Palazzo d’inverno, ma l’organizzazione tecnica, e cioè le centrali elettriche, le ferrovie, i telefoni, i telegrafi, il porto, i gazometri, gli acquedotti, Dzerjinski gli risponde che l’insurrezione deve andare incontro all’avversario, attaccarlo nelle sue posizioni. « E il governo che difende lo Stato » dice « è il governo che noi dobbiamo attaccare. Bisogna battere l’avversario sullo stesso terreno sul quale esso difende lo Stato ». Se l'avversario è trincerato nei Ministeri, nel Palazzo Maria, nel Palazzo di Tauride, nel Palazzo d’inverno, è la che bisogna andarlo a cercare. « Per impadro</span><span style="text-indent: 1.5em;">nirci dello Stato » conclude Dzeijinski « noi scateneremo le masse contro il governo ».</span></p>

  <p><span class="font1">La tattica insurrezionale della Commissione è dominata dalla preoccupazione della neutralità dei sindacati. E' possibile impadronirsi dello Stato senza l’appoggio dello sciopero generale? «No» rispondono il Comitato Centrale e la Commissione « bisogna provocare lo sciopero, trascinando le masse nell’azione insurrezionale. Ma è con la tattica dell’insurrezione generale, non già con la tattica dei colpi di mano, che noi potremo trascinare le masse contro il governo e provocare lo sciopero ».</span></p>

  <p><span class="font1">« Non è necessario provocare lo sciopero » risponde Trotzki «il disordine spaventoso che regna a Pietrogrado è più di uno sciopero generale. E questo disordine che paralizza lo Stato, che impedisce al governo di prevenire l’insurrezione. Poiché non possiamo appoggiarci sul</span><span style="text-indent: 1.5em;">lo sciopero, ci appoggeremo sul disordine». E stato detto che la Commissione era contraria alla tattica di Trotzki perché la giudicava fondata su una visione troppo ottimista della situazione. Ma Trotzki, in realtà, era piuttosto pessimista, egli giudicava la situazione assai più grave di quanto si credesse: diffidava delle masse, sapeva bene che l’insurrezione non poteva contare che su una minoranza. L’idea di provocare lo sciopero generale, trascinando le masse nella lotta armata contro il governo, era un’illusione, poiché soltanto una minoranza avrebbe partecipato all’azione insurrezionale. Trotzki era persuaso che, se lo sciopero fosse scoppiato, esso sarebbe stato diretto contro i bolscevichi, e che bisognava senza indugio impadronirsi dello Stato, se si voleva prevenire lo sciopero generale. Gli avvenimenti hanno dato ragione a Tro-tzki. Quando i ferrovieri, gli impiegati delle poste, dei telefoni e dei telegrafi, gli impiegati dei Ministeri, il personale dei servizi pubblici, abbandonarono il lavoro, era troppo tardi. Lenin era già al potere, Trotzki spezzò la schiena allo sciopero.</span></p>

  <p><span class="font1">Alla vigilia del colpo di Stato, l’opposizione del Comitato Centrale e della Commissione alla (attica di Trotzki aveva creato una situazione paradossale, che avrebbe potuto compromettere seriamente l’esito dell’insurrezione. Vi erano due stati maggiori, due piani, due obbiettivi.</span></p>

  <p><span class="font1">La Commissione, che s’appoggiava sulle masse degli operai e dei disertori, mirava a battere il governo per impadronirsi dello Stato. Trotzki, che s’appoggiava su un migliaio d’uomini, mirava a impadronirsi dello Stato per battere il governo. Lo stesso Marx avrebbe giudicato le&#160;</span><span style="text-indent: 1.5em;">circostanze più favorevoli alla Commissione che a Trotzki. «L’insurrezione non ha bisogno di circostanze favorevoli » affermava Trotzki. La Commissione aveva dalla sua parte Lenin, Trotzki aveva dalla sua Kerenski.</span></p>

  <p>&nbsp;</p>

  <p>&nbsp;</p>

  <p><span class="font1">Il 24 ottobre, in pieno giorno, Trotzki sferra l'attacco. Il piano d’operazioni è stato curato&#160;</span><span style="text-indent: 1.5em;">fin nei più minuti particolari da un antico ufficiale dell’esercito imperiale, Antonow-Ovseienko, tanto conosciuto come rivoluzionario e come esiliato, quanto come matematico e giocatore di scacchi. Lenin dice di lui, alludendo alla tattica di Trotzki, che soltanto un giocatore di scacchi poteva organizzare l’insurrezione. Antonow-Ovseienko ha l’aria malinconica e malata: i lunghi capelli che gli cadono sulle spalle lo fanno assomigliare a certi ritratti di Bonaparte prima del 18 brumaio. Ma il suo sguardo è morto, il suo viso pallido e magro è illuminato da una tristezza a fior di pelle, malsana come un sudore freddo.</span></p>

  <p><span class="font1">In una piccola stanza all’ultimo piano dell’istituto Smolny, quartier generale del Partito bolscevico, Antonow-Ovseienko gioca a scacchi sopra una carta topografica di Pietrogrado. Sotto i suoi piedi, al piano inferiore, la Commissione è riunita per fissare definitivamente il gioco dell’insurrezione generale: essa ignora che Trotzki ha già iniziato l’attacco. Soltanto Lenin è stato avvertito, all’ultimo momento, della improvvisa decisione di Trotzki. La Commissione si è tenuta alle parole di Lenin; essa ha tutto disposto per il 25 ottobre. Lenin non aveva forse dichiarato, il 21, che il 24 sarebbe stato troppo presto, e il 26 troppo tardi? La Commissione si è appena riunita per la decisione definitiva, che Podwoisky sopravviene con l’inattesa notizia: le guardie rosse di Trotzki si sono già impadronite della Centrale telegrafica e dei ponti sulla Ne-va: per assicurarsi le comunicazioni fra il centro della città e il sobborgo operaio di Wiborg è necessario avere il controllo dei ponti. Le centrali elettriche municipali, i gazometri, le stazioni ferroviarie, sono già state occupate dai marinai di Dybenko. Le operazioni si sono svolte con una rapidità e una regolarità sorprendenti. La Centrale telegrafica era difesa da una cinquantina di gendarmi e di soldati, allineati davanti all’edificio. In questa tattica difensiva, che si chiama servizio d’ordine e di protezione, si rivela l’insufficienza delle misure di polizia: è una tattica che può dar buoni risultati contro una folla in rivolta, non contro un pugno d’uomini risoluti. Le misure di polizia non servono a nulla contro i colpi di mano. Tre marinai di Dybenko, che hanno preso parte alle « esercitazioni invisibili» e conoscono il terreno, s’insinuano nei ranghi dei difensori, penetrano negli uffici: qualche granata a mano, lanciata dalle finestre nella strada, semina il disordine fra i gendarmi e i soldati. Due squadre di marinai s’installano nella Centrale telegrafica, piazzano delle mitragliatrici: una terza squadra occupa una casa di faccia, per tirare nella schiena di un eventuale contrattacco. Il collegamento fra le</span> <span class="font0">sq</span><span class="font1">uadre che operano nei vari quartieri della citta, e fra l’istituto Smolny e i punti strategici occupati, è effettuato per mezzo di autoblinde.</span></p>

  <p><span class="font1">Agli incroci più importanti, nascoste nelle case d’angolo, vengono piazzate delle mitragliatrici:&#160;</span><span style="text-indent: 1.5em;">delle pattuglie mobili sorvegliano le caserme dei reggimenti rimasti fedeli a Kerenski.</span></p>

  <p><span class="font1">Verso le sei del pomeriggio, allo Smolny, Antonow-Ovseienko entra nella stanza di Trotzki: è più pallido del solito, ma sorridente. « Ecco fatto » dice. I membri del governo, sorpresi dagli avvenimenti, si sono rifugiati nel Palazzo d’inverno, difeso da alcune compagnie di Junker e da un battaglione di donne. Kerenski è fuggito: si dice che si sia recato al fronte per raccogliere truppe e marciare su Pietrogrado. Tutta la popolazione si è rovesciata nelle strade, ansiosa di notizie. I negozi, i caffè, i</span> <span class="font1" style="font-style:italic;">restaurants,</span> <span class="font1">i cinematografi, i teatri sono aperti, i tram passano, colmi di soldati e di operai armati, una folla enorme scorre come un fiume nella Prospettiva Newski, tutti parlano, tutti discutono, tutti imprecano contro&#160;</span><span style="text-indent: 1.5em;">il governo o contro i bolscevichi, le voci più inverosimili si propagano di bocca in bocca, di crocchio in crocchio: Kerenski ucciso, i capi della frazione menscevica fucilati davanti al Palazzo di Tauride, Lenin installato al Palazzo d’inverno, nell’appartamento dello Zar. Dalla Prospettiva Newski, dalla Gorokowskaia, dalla Vosnessenski, le tre grandi arterie che confluiscono all’Ammiragliato, una fiumana di gente si rovescia di continuo nel giardino Alessandro, per vedere se la bandiera rossa sventola già sul Palazzo d’Inverno. Ma alla vista degli Junker che difendono il Palazzo, la folla si ferma meravigliata, non osa avvicinarsi alle mitragliatrici e alle batterie, guai da senza capire le finestre illuminate, la piazza deserta, le automobili allineate innanzi allo Stato Maggior Generale. E Lenin? dov’è Lenin? dove sono i bolscevichi?</span></p>

  <p><span class="font1">I reazionari, i liberali, i menscevichi, i socialisti rivoluzionari, che ancora non sanno rendersi conto della situazione, non vogliono credere che il governo sia caduto. Non bisogna prestar fede alle voci sparse ad arte dagli agenti provocatori dello Smolny. E soltanto per una misura di prudenza che i ministri si sono trasferiti nel Palazzo d’inverno. Se le notizie sono vere, non è un colpo di Stato che ha avuto luogo, ma una serie di attentati, più o meno riusciti (non si sa nulla di preciso, fino a questo momento), contro l’organizzazione dei servizi tecnici dello Stato e della città. Gli organi legislativi, politici e amministrativi, sono ancora nelle mani di Kerenski. Il Palazzo di Tauride, il Palazzo Maria, i Ministeri, non sono stati nemmeno attaccati. Certo, la situazione è paradossale: non si è mai «lato il caso di un’insurrezione che proclama di aver conquistato lo Stato, e che lascia le mani libere al governo. Si direbbe che i bolscevichi si disinteressano del governo. Perché non occupano i Ministeri? Si può essere padroni dello Stato, si può governare la Russia, senza avere in mano gli organi amministrativi? E' vero che i bolscevichi si sono impadroniti di tutta l’organizzazione tecnica: ma Kerenski non è caduto,&#160;</span><span style="text-indent: 1.5em;">e lui che ha il potere, anche se ha perduto, per il momento, il controllo delle ferrovie, delle centrali elettriche, dei gazometri, dei servizi&#160;</span><span style="text-indent: 1.5em;">pubblici, dei telefoni, dei telegrafi, delle poste, della Banca di Stato, dei depositi di carbone, di petrolio, di grano. Si potrebbe obbiettare che, praticamente, i ministri riuniti nel Palazzo d’inverno non possono governare, che i Ministeri non possono funzionare: il governo è tagliato fuori dal resto della Russia, tutti i mezzi di comunicazione sono in mano ai bolscevi-chi. Nei sobborghi, tutte le strade sono sbarrate, nessuno può uscire dalla città, lo stesso Stato Maggior Generale è isolato. La stazione radiotelegrafica è in potere dei bolscevichi. La fortezza Pietro e Paolo è occupata dalle guardie rosse. Molti reggimenti della guarnigione di Pietrogrado sono passati agli ordini del Comitato militare rivoluzionario. Bisogna agire senza indugio: che cosa si aspetta? Lo Stato Maggiore attende l’arrivo delle truppe del Generale Krasnow, che sta marciando sulla capitale. Tutte le misure necessarie per la difesa del governo sono state prese. Se i bolscevichi non si sono ancora decisi ad attaccare il governo, è segno che non si sentono forti abbastanza. Si può dunque aspettare.</span></p>

  <p><span class="font1">Ma il giorno dopo, 25 ottobre, mentre nella grande sala dello Smolny si apre il secondo Congresso panrusso dei Soviet, Trotzki dà ordine ad Antonow-Ovseienko di attaccare il Palazzo d’inverno, dove si son rifugiati i ministri di Kerenski. I bolscevichi avranno la maggioranza nel Congresso? Per far comprendere ai rappresentanti dei Soviet di tutta la Russia che l’insurrezione ha vinto, non basta annunziare che i bolscevichi si sono impadroniti dello Stato: è necessario poter annunziare che i membri del governo sono caduti nelle mani delle guardie rosse. «Ed è anche la sola maniera» dice Trotzki a Lenin « per convincere il Comitato Centrale e la Commissione che il colpo di Stato non è fallito».</span></p>

  <p><span class="font1">«Vi siete deciso un po’ tardi » osserva Lenin. «Non potevo attaccare il governo» risponde Trotzki « prima di aver la sicurezza che le truppe della guarnigione non lo avrebbero difeso. Bisognava dare ai soldati il tempo di passare dalla nostra parte. Soltanto gli Junker sono rimasti fedeli al governo ».</span></p>

  <p>&nbsp;</p>

  <p>&nbsp;</p>

  <p><span class="font1">Lenin, travestito da operaio, in parrucca e senza barba, ha lasciato il suo nascondiglio e si è recato allo Smolny per partecipare al Congresso dei Soviet. E il momento più triste della sua vita: egli non crede ancora al successo dell’insurrezione. Anch’egli, come il Comitato Centrale, come la Commissione, come la maggior parte dei delegati del Congresso, ha bisogno di sapere che il governo è caduto, che i ministri di Kerenski sono nelle mani delle guardie rosse, per credere che il colpo di Stato non è fallito. Egli diffida di Trotzki, del suo orgoglio, della sua sicurezza, della sua temeraria abilità. Trotzki non è uno della vecchia guardia, non è un bolscevico sul quale si può contare a occhi chiusi: è un convertito di fresca data, una nuova recluta che è entrata nel partito soltanto dopo le giornate di luglio. «Non sono uno dei dodici Apostoli » dice Trotzki « io sono piuttosto San Paolo che, primo, predicò ai gentili ».</span></p>

  <p><span class="font1">Lenin non ha mai avuto molta simpatia per Trotzki, che fa ombra a tutti: la sua eloquenza è sospetta. Egli ha il pericoloso potere di muovere le masse, di scatenare i tumulti, è un creatore di scissioni, un inventore di eresie. E' un uomo temibile e necessario. Lenin ha già notato da molto tempo che Trotzki ha il gusto dei paragoni storici: quando parla nei</span> <span class="font1" style="font-style:italic;">meetings</span> <span class="font1">e nelle assemblee, quando discute nelle riunioni del partito, egli non fa che riportarsi agli esempi della rivoluzione puritana di Cromwell, o a quelli della rivoluzione francese. Bisogna diffidare di un marxista che giudica e misura gli uomini e i fatti della rivoluzione bolscevica dagli uomini e dai fatti della rivoluzione francese. Lenin non può dimenticare che Trotzki, appena liberato dalla prigione di Kresty, dove era stato rinchiuso dopo le giornate di luglio, si reca al Soviet di Pietrogrado e pronuncia un discorso, nel quale proclama la necessità d’instaurare il terrore giacobino. «La ghigliottina porta a Napoleone» gli gridano i menscevichi. «Io preferisco Napoleone a Kerenski» risponde Trotzki. Lenin non potrà mai dimenticare quella risposta. « Egli preferisce Napoleone a Lenin » dirà più tardi Dzeijinski.</span></p>

  <p><span class="font1">In una stanza attigua alla grande sala dello Smolny, dove è riunito il secondo Congresso panrusso dei Soviet, Lenin è seduto accanto a Trotzki, davanti a una tavola ingombra di carte e di giornali: un ricciolo della parrucca gli pende sulla fronte. Trotzki non può fare a meno di sorridere, osservando il ridicolo travestimento di Lenin. Gli sembra che sia giunto il momento di togliersi la parrucca: non c’è più nessun pericolo, l’insurrezione ha vinto, Lenin è già il padrone della Russia. E' tempo di farsi ricrescere la barba, di buttar via quei capelli finti: è il momento di farsi riconoscere. Dan e Skobelew, i due capi della maggioranza menscevica, passando davanti a Lenin per entrare nella sala del Congresso, impallidiscono e si guardano: hanno riconosciuto in quell’uomo in parrucca, dall’aria di un piccolo commediante di provincia, il terribile distruttore della Santa Russia. « È finita» sussurra Dan a Skobelew.</span></p>

  <p><span class="font1">« Perché siete ancora truccato a quel modo? » dice Trotzki a Lenin. « I vincitori non si nascondono ».</span></p>

  <p><span class="font1">Lenin lo fissa socchiudendo gli occhi, una sorridente ironia gli sfiora le labbra. Chi è il vincitore? è questo il problema. Si ode ogni tanto un rombo di cannone, un crepitar di mitragliatrici. L’incrociatore</span> <span class="font1" style="font-style:italic;">Aurora,</span> <span class="font1">ancorato nella Neva, spara sul Palazzo d’inverno, per sostenere l’attacco delle guardie rosse. In quel momento entra il marinaio Dybenko, il gigantesco Dybenko dagli occhi azzurri e dal viso addolcito da una morbida barba bionda.</span></p>

  <p><span class="font1">I marinai di Cronstadt e la signora Kollontai lo&#160;</span><span style="text-indent: 1.5em;">amano per i suoi occhi infantili e per la sua crudeltà. Le guardie rosse di Antonow-Ovseienko sono penetrate nel Palazzo d’inverno, i ministri di Kerenski sono prigionieri dei bolscevichi: anche il governo è caduto. «Finalmente! » esclama Lenin. « Siete in ritardo di ventiquattr’ore » gli dice Trotzki.</span></p>

  <p><span class="font0">Lenin si toglie la parrucca, si passa una mano sulla fronte. Il suo cranio, racconta Wells, è fatto come quello di Balfour. «Andiamo » dice avviandosi verso la sala del Congresso. Trotzki lo segue in silenzio: ha l’aria stanca, un sonno improvviso gli ha spento gli occhi d’acciaio. Durante l’insurrezione, scrive Lunatciarski, Trotzki era una bottiglia di Leyda. Ma ora anche il governo è caduto: Lenin s’è già tolta la parrucca, con lo stesso gesto con cui ci si toglie una maschera. Il colpo di Stato è Trotzki. Ma lo Stato, ora è Lenin. Il capo, il dittatore, il trionfatore, è lui, Lenin.</span></p>

  <p><span class="font0">« La testa mi gira » dice Lenin in tedesco «</span>&#160;<span class="font0" style="font-style: italic;">es schwindelt».</span></p>

  <p><span class="font0">Trotzki lo segue in silenzio, con quel sorriso ambiguo che non si addolcirà sulle sue labbra se non alla morte di Lenin.</span></p>
</body>
</html>
