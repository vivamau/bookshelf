<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xmlns:ibooks="http://apple.com/ibooks/html-extensions" lang="it-IT" xml:lang="it-IT" class="calibre">
  <head>
    <title>BM01 – Supremacy – Ringraziamenti</title>
    <meta content="urn:uuid:35484d83-cd47-4b21-bd76-ea9d55abc8bb" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body epub:type="backmatter" class="calibre2">
		<section epub:type="acknowledgments" role="doc-acknowledgments" class="calibre">
			<h1 class="capitolo" id="h1-0001"><span class="smallcaps1">ringraziamenti</span></h1>
			<p class="testo" id="p_0001">Questo libro non avrebbe mai visto la luce senza il supporto e l’incoraggiamento di un piccolo esercito di persone. Circa un mese dopo il lancio di Chat<span class="smallcaps">gpt</span>, ho inviato un’idea al mio agente, David Fugate: la storia di due uomini che, sognando di costruire macchine superintelligenti, erano diventati rivali per poi farsi pedine di una battaglia tra le Big Tech. Il suo entusiastico «Sì!» mi ha spinto, nel corso dell’anno successivo, a portare a termine il progetto. Janhoi McGregor mi ha dato quella spinta in più di cui avevo bisogno per intraprendere un progetto così ambizioso (come al solito, durante un pranzo improvvisato da Nando’s).</p>
			<p class="testo" id="p_0002">Sono grata a Claire Cheek, Sara Beth Haring, Elisa Rivlin e a tutte le persone meravigliose della St. Martin’s Press, e al mio editore Peter Wolverton, che mi ha offerto la guida equilibrata di cui avevo bisogno per mantenere l’attenzione su come un’invenzione trasformativa venga indirizzata da un ristretto gruppo di aziende. Pete mi ha tenuto alla larga (risparmiando voi, cari lettori) da inutili approfondimenti su transumanesimo e «altruismo efficace» che avrebbero appesantito la narrazione.</p>
			<p class="testo" id="p_0003">Già che siamo in tema, devo ringraziare Émile Torres per aver brillantemente ripercorso la ricerca volta a costruire l’intelligenza artificiale generale fino alle sue radici che affondano nell’eugenetica e per avermi aiutato a comprendere il lato oscuro che si cela dietro la ricerca della perfezione umana attraverso le macchine. David Edmonds ha fatto lo stesso, per me, ma sul tema del «lungoterminismo», Toby Ord sull’altruismo efficace e Mike Levine sugli sforzi di allineamento dell’<span class="smallcaps">ai</span> da parte di organizzazioni come Open Philanthropy. Io e Mike non siamo del tutto d’accordo su alcuni di questi argomenti, ma gli sono molto grata per la pazienza e per essersi preso il tempo di spiegarmi le sue argomentazioni. Brian Evergreen, a Seattle, mi ha aiutato a comprendere meglio il dilemma sull’etica legata all’<span class="smallcaps">ai</span> all’interno di Microsoft.</p>
			<p class="testo" id="p_0004">Un ringraziamento speciale a Meredith Whittaker e Reolof Botha, due persone provenienti da ambiti molto diversi nel campo della tecnologia: Meredith è la presidente della Signal Foundation e Reolof è partner della società di venture capital Sequoia Capital, ed entrambi mi hanno aiutato a chiarirmi le idee sul fatto che il dominio sempre più marcato di alcune aziende tecnologiche nel campo dell’<span class="smallcaps">ai</span> stava diventando un problema, per la società quanto per le imprese.</p>
			<p class="testo" id="p_0005">Ho menzionato le fonti anonime nelle mie note finali, ma devo ringraziare ancora una volta le numerose persone che lavorano per aziende tecnologiche e di intelligenza artificiale, o ex dipendenti di Open<span class="smallcaps">ai</span> e DeepMind, compresi dirigenti di alto livello, che hanno trascorso ore a condividere con me le loro esperienze e, in certi casi, la profonda preoccupazione per il potere che i giganti tecnologici hanno acquisito nel campo dell’<span class="smallcaps">ai</span> e per il loro approccio del tipo «fa’ in fretta e rompi tutto». Spero che questo libro abbia reso giustizia ai loro timori e al tempo che mi hanno dedicato.</p>
			<p class="testo" id="p_0006">I redattori di Bloomberg Opinion hanno sposato immediatamente il progetto, e sono profondamente grata a Tim O’Brien e Nicole Torres per il l’entusiasmo e la disponibilità con cui mi hanno concesso il tempo necessario per scrivere un libro che fosse complementare a molti dei temi trattati nei miei articoli l’anno prima. Un sentito grazie anche a tutti i miei colleghi scrittori di Bloomberg Opinion per le parole gentili e il supporto, e per aver reso il lavoro di editorialista tecnologica molto più divertente di quanto dovrebbe essere: tra loro, un pensiero particolare a Dave Lee, Lara Williams, Lionel Laurent, Andrea Felstead, Therese Raphael, Matthew Brooker, Howard Chua-Eoan, Chris Hughes, Chris Bryant, Marcus Ashworth, Marc Champion, James Hertling, Joi Preciphs, Mark Gilbert, Elaine He, Tim Culpan, e anche a Javier Blas per i consigli su come affrontare un progetto editoriale.</p>
			<p class="testo" id="p_0007">Sono particolarmente riconoscente ai colleghi Tim O’Brien, Nicole Torres, Paul Davies e Adrian Wooldridge per i commenti puntuali e preziosi sulle versioni preliminari del manoscritto, che mi hanno aiutato enormemente a comprendere il punto di vista di altri lettori al di fuori della mia bolla di scrittura. I miei altri primi lettori non solo mi hanno indicato dove fosse necessario affinare o chiarire certi passaggi ma, con la loro amicizia, mi hanno anche sostenuto sotto il profilo morale durante tutto il processo di scrittura. Un sentito grazie, dunque, a Miriam Zaccarelli, Victor Zaccarelli, Carley Sime e Kristin Peterson.</p>
			<p class="testo" id="p_0008">Grazie alla mia vicina e amica Catalina «Katina» Montesinos per avermi permesso di lavorare nella quieta solitudine della sua casa mentre ero in congedo per dedicarmi alla stesura del libro. Katina è una persona per la quale l’<span class="smallcaps">ai</span> può fare una differenza sostanziale e positiva. Ex pittrice colpita da cecità all’età di quarant’anni, è poi riuscita a reinventarsi come scultrice di successo, accogliendo con entusiasmo tutti i modi in cui la tecnologia poteva aiutarla a «vedere» il mondo, sfruttando con intelligenza assistenti digitali come Siri di Apple. All’età di ottant’anni, è rimasta stupita ad ascoltare mentre puntavo il mio telefono verso una scultura sul suo tavolino per lasciare che Chat<span class="smallcaps">gpt</span> generasse un’analisi dettagliata dei colori, della forma e delle possibili influenze artistiche. Nelle sue parole, è stato un momento «assolutamente straordinario». Spero che sia questa la direzione in cui il nostro mondo condurrà l’<span class="smallcaps">ai</span> in futuro: colmare i vuoti di informazioni piuttosto che sostituire il lavoro e la creatività degli esseri umani.</p>
			<p class="testo" id="p_0009">Infine, questo libro non sarebbe stato possibile senza il sostegno della mia famiglia, incluso mio padre, Philip Withers, che fin da quando ero bambina non ha mai smesso di lodare anche i miei più piccoli successi. Grazie a Cara e Wesley per aver riempito la casa di risate e a Isla per aver dato un’occhiata al manoscritto e avermi incoraggiata. Mi meraviglio ogni giorno di come mio marito, Mani, riesca a tenerci tutti uniti; è stato una fonte costante di forza e pazienza, e per questo gli sono immensamente grata.</p>
		</section>
	</body>
</html>
