<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xmlns:ibooks="http://apple.com/ibooks/html-extensions" lang="it-IT" xml:lang="it-IT" class="calibre">
  <head>
    <title>FILE 3 – Supremacy – Capitolo</title>
    <meta content="urn:uuid:35484d83-cd47-4b21-bd76-ea9d55abc8bb" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body epub:type="bodymatter" class="calibre2">
		<section epub:type="chapter" role="doc-chapter" class="calibre">
			<h2 class="capitolo" id="h2-0001"><span class="smallcaps1">1. un eroe tra i banchi di scuola</span></h2>
			<p class="testo" id="p_0001">Sam Altman sapeva che avrebbe dovuto tenere la bocca chiusa. Nella roccaforte conservatrice di St. Louis, in Missouri, la gente non parlava del proprio orientamento sessuale. Mentre il resto dell’America iniziava a confrontarsi con i diritti delle persone gay, nei primi anni Duemila la sua città natale, nel Midwest, era ancora in ritardo sul tema e considerava un crimine andare a letto con qualcuno del proprio sesso. Gli adolescenti come lui, che cominciavano a intuire di essere omosessuali, tendevano a rifugiarsi nel silenzio. Altman era diverso. Doveva parlarne, non già perché voleva che si conoscesse ogni dettaglio della sua vita, ma perché la sentiva come una missione.</p>
			<p class="testo" id="p_0002">Alle superiori, Altman era il genere di ragazzo che sembrava magicamente trascendere le etichette che gli altri cercavano di affibbiargli. Era brillante quanto un qualsiasi secchione, carismatico quanto un qualsiasi atleta. Nei compiti di letteratura inglese emulava la prosa ardua di Faulkner, per poi destreggiarsi a meraviglia nel calcolo matematico. Quindi si tuffava in piscina per impartire ordini alla squadra di pallanuoto, di cui era capitano, o tornava a casa per coordinare lunghe sessioni di videogame con gli amici. A tavola, con i fratelli minori, Max e Jack, fantasticava a lungo di viaggi spaziali e razzi, e quando giocavano a giochi da tavolo, come <em class="calibre3">Samurai</em>, si autoproclamava leader. In queste e molte altre situazioni, insomma, gli piaceva stare al comando.</p>
			<p class="testo" id="p_0003">Altman era cresciuto in una famiglia ebrea della classe media: la madre, Connie, faceva la dermatologa, e il padre, Jerry, era un avvocato. Jerry stava contribuendo a promuovere l’edilizia popolare a St. Louis, così come la ricostruzione di edifici storici, e le sue gesta alimentavano nel figlio una visione orientata al bene comune. Sam ricorda ancora il giorno in cui il padre lo portò nel suo ufficio dicendogli qualcosa del tipo: «Bisogna sempre trovare il tempo per aiutare gli altri, a prescindere dai propri impegni».</p>
			<p class="testo" id="p_0004">Primo di quattro fratelli, Sam era molto sicuro di sé e ostentava una spavalderia che suscitava un certo rispetto. Parlava apertamente della propria sessualità quando altri ragazzi della sua età – siamo alla fine degli anni Novanta – la tenevano segreta. Abbracciando un aspetto che molti, nel Midwest, consideravano negativo, finiva in qualche modo per renderlo interessante, in parte con l’intento di aiutare altre persone che si trovavano nella sua stessa situazione.</p>
			<p class="testo" id="p_0005">La chiamata arrivò da internet. Nel momento in cui iniziò a connettersi al portale web America Online (<span class="smallcaps">aol</span>), Altman si rese conto di quante altre persone vivevano nella sua condizione. Stava proprio in questo la magia di collegarsi alle chat room di <span class="smallcaps">aol</span>: sentivi il tono del dial-up e i <em class="calibre3">bip</em> che segnalavano l’accesso mentre il modem stabiliva una connessione sicura con il World Wide Web, seguiti dallo stridore metallico che sembrava provenire da una radio <span class="smallcaps">cb</span> fuori uso. E finalmente eri connesso, con il cuore che accelerava i battiti per le possibilità che tutte quelle chat room ti schiudevano: chattare con un’altra persona stimolante seduta davanti a un computer in chissà quale altra parte del mondo! Le chat room avevano nomi come «Beach Party» o «The Breakfast Club». Le più affollate erano confusionarie e piene di strani personaggi, ma se esploravi categorie più specifiche come Amanti degli animali, Fan di <em class="calibre3">X-Files</em> o Gay &amp; Lesbo, trovavi conversazioni più pertinenti.</p>
			<p class="testo" id="p_0006">Per persone come Altman, queste chat room divennero una vera e propria ancora di salvezza. Potevi proteggerti grazie all’anonimato di un nickname e seguire conversazioni in cui altri suggerivano luoghi di ritrovo <span class="smallcaps">lgbtq</span>-friendly. Offrivano un senso di appartenenza in un mondo in cui era facile sentirsi emarginati. «Le chat room su <span class="smallcaps">aol</span> sono state trasformative», avrebbe ammesso più tardi alla rivista «New Yorker». «È brutto avere segreti quando hai undici o dodici anni.»</p>
			<p class="testo" id="p_0007">Le chat room di <span class="smallcaps">aol</span> erano così significative per la comunità <span class="smallcaps">lgbtq</span> che nel 1999, quando Altman aveva quattordici anni, circa un terzo di queste erano dedicate a tematiche gay. Al momento del coming out con i genitori, a sedici anni, la madre rimase scioccata. Suo figlio le era sempre sembrato «unisessuale e tecnologico», avrebbe confessato sempre al «New Yorker», anche se sfuggiva alle classificazioni. Tanto per fare un esempio, era vegetariano in una zona dell’America in cui tutti adoravano il barbecue. Era ossessionato dai computer, senza tuttavia essere introverso o socialmente inadeguato. E mentre tutti gli altri ascoltavano musica pop anni Novanta, lui preferiva quella classica.</p>
			<p class="testo" id="p_0008">Gli Altman trasferirono il loro precoce adolescente alla John Burroughs, una scuola privata d’élite nella periferia di St. Louis, famosa per l’ampio campus immerso nel verde e per l’impegno a sviluppare il talento degli studenti «con l’obiettivo di migliorare la società».</p>
			<p class="testo" id="p_0009">Altman si sobbarcò quante più posizioni di leadership gli fu possibile. Oltre che capitano della squadra di pallanuoto, era anche responsabile dell’annuario scolastico e oratore alle assemblee. Socializzava con i docenti e, ogni tanto, si divertiva a infrangere le regole per suscitare un po’ di clamore. Una volta, durante il consueto <em class="calibre3">pep rally</em> autunnale, Altman e la squadra di pallanuoto si spogliarono sul palco per rimanere in costume e sorridere alle acclamazioni e agli applausi.</p>
			<p class="testo" id="p_0010">Finito nei guai per questo con il direttore sportivo dell’istituto, invece di lasciar perdere e lamentarsi dell’ammonizione con gli amici, o magari con un altro docente, Altman decise di reagire scomodando direttamente i piani alti e bussando alla porta del preside, Andy Abbott, un ex insegnante di inglese dall’aria mite. L’anziano educatore era affascinato da quell’adolescente alto e magro, con i capelli scuri e gli occhi grandi, che non di rado si presentava nel suo ufficio per proporre idee o lamentarsi di un’ingiustizia che intendeva trattare sul giornale della scuola.</p>
			<p class="testo" id="p_0011">Il giovane non si lasciava intimidire dall’autorità. Se il preside prendeva una decisione impopolare riguardo ad altri studenti, il ragazzo si sentiva in dovere di soccorrerli. «Si opponeva», racconta Abbott, «e lo faceva in modo ponderato.» A oggi, il pacato educatore considera Altman come «il ragazzo più brillante mai conosciuto».</p>
			<p class="testo" id="p_0012">Questa stessa sincerità, insieme alla capacità di mostrarsi diretto e vulnerabile, avrebbe in seguito aiutato il giovane a conquistarsi la fiducia di altre figure influenti nel mondo della tecnologia e della politica, o presso gli investitori e la stampa, per arrivare ad alcuni tra i <span class="smallcaps">ceo</span> più potenti del pianeta, sollecitati dal suo sguardo serioso a sostenere una missione epica. Con il tempo, Altman avrebbe imparato che gli individui al potere potevano spianare la strada alle sue ambizioni, proprio come il preside Abbott alle superiori.</p>
			<p class="testo" id="p_0013">Il suo grande progetto scolastico era costruire una versione reale della rete che aveva trovato su <span class="smallcaps">aol</span>. Superati gli impedimenti burocratici dell’istituto, ottenne il benestare del preside alla creazione del primo gruppo di supporto <span class="smallcaps">lgbtq</span> della scuola, una sorta di rete sotterranea tramite la quale gli studenti potevano ricevere consulenza o incontrare loro omologhi. In meno di un anno, aderì oltre una decina di studenti.</p>
			<p class="testo" id="p_0014">Ma per Altman non era abbastanza. Cominciò ad avvicinare gli insegnanti per chiedere loro di applicare adesivi sulle porte delle aule che le segnalassero come spazi sicuri per gli studenti gay. Dopo di che, creò un gruppo (Gay-Straight Alliance) con l’obiettivo di sensibilizzare l’opinione pubblica sui diritti delle persone omosessuali.</p>
			<p class="testo" id="p_0015">Poi decise di fare scalpore in assemblea. Il suo nuovo gruppo entrò di buon’ora in aula magna e posizionò una serie di numeri stampati su tutte le sedie prima che gli altri partecipanti si sedessero. Quando Altman prese la parola al microfono, chiese a tutti coloro che avevano un determinato numero di alzarsi. «Guardatevi intorno», disse al pubblico, mentre una sessantina di ragazzi si alzavano. «Sono uno su dieci di voi. Ecco quante persone in tutta la scuola si identificano come gay.»</p>
			<p class="testo" id="p_0016">Era una dimostrazione audace, ma qualcosa non andò per il verso giusto. Mancavano molti studenti, infatti, tutti iscritti al gruppo cristiano della scuola. Più tardi, Altman venne a sapere che avevano boicottato la presentazione rimanendo a casa o in classe. Indignato dal sabotaggio, tornò ancora una volta nell’ufficio del preside Abbott e chiese che i ragazzi cristiani venissero considerati assenti.</p>
			<p class="testo" id="p_0017">«Non c’era nulla di dannoso nel renderli più consapevoli», argomentò. Non era il tipo da alzare la voce, ma il tono delle parole e l’espressione severa lasciavano trapelare chiaramente la sua rabbia.</p>
			<p class="testo" id="p_0018">«Ho cercato delle giustificazioni», ricorda Abbott, «ma penso che probabilmente avesse ragione.»</p>
			<p class="testo" id="p_0019">Altman lasciò la scuola portando con sé quest’amara lezione: se avevi idee ambiziose, avresti sempre trovato dei detrattori. La soluzione era allearti con chi aveva potere e autorità e inserirti all’interno di una rete di supporto.</p>
			<p class="testo" id="p_0020">Di lì a poco, Altman fu ammesso alla prestigiosa Stanford University, nel cuore della Silicon Valley californiana, culla di brillanti ingegneri software e imprenditori hi-tech che popolavano di start-up quella regione baciata dal sole. Nonostante l’interesse per la programmazione e il fatto che frequentasse un corso di laurea in informatica, il nostro allampanato diciottenne non riusciva a focalizzarsi su un unico argomento. Era affascinato da tutto, al punto che seguì anche una serie di corsi di discipline umanistiche e scrittura creativa.</p>
			<p class="testo" id="p_0021">Fuori dall’orario dei corsi, poi, guidava per venti minuti verso sud per prendere parte a lezioni che si sarebbero rivelate fondamentali per la sua futura carriera di imprenditore. Passava ore a giocare a poker in un casinò popolare a San Jose, affinando le sue doti di manipolazione e influenza psicologica. Il poker richiede anzitutto la capacità di osservare gli avversari e, talvolta, di depistarli rispetto alla forza della propria mano, e Altman divenne così bravo a bluffare e a leggere i segnali più sottili da riuscire a finanziare la maggior parte delle sue spese universitarie con le vincite. «Lo avrei fatto anche gratis», avrebbe rivelato più avanti in un podcast. «Mi piaceva tantissimo. Lo consiglio vivamente a chiunque voglia imparare qualcosa sul mondo, sugli affari e sulla psicologia.»</p>
			<p class="testo" id="p_0022">Il campo su cui Altman si sarebbe concentrato per trasformare il mondo emerse come parte del programma di studi. Diventò ricercatore presso il laboratorio di <span class="smallcaps">ai</span> di Stanford, una nicchia del vasto campus universitario piena di cavi e strani bracci robotici. Il laboratorio era appena stato riaperto e il suo capo era Sebastian Thrun, un informatico dalle idee radicali, con un suadente accento tedesco e penetranti occhi azzurri. Thrun apparteneva a una nuova generazione di accademici che non si accontentava di trascorrere le giornate a scrivere proposte di finanziamento in attesa di una promozione, preferendo collaborare con i giganti della tecnologia. Stanford distava solo otto chilometri dalla sede di Google, e Thrun gestiva anche gli avveniristici progetti «moonshot» di Google X che avevano dato vita alle auto a guida autonoma e agli occhiali per la realtà aumentata.</p>
			<p class="testo" id="p_0023">In classe, Thrun insegnava l’apprendimento automatico, una tecnica che i computer utilizzano per inferire concetti a partire dall’analisi di un’enorme quantità di dati, piuttosto che da una specifica programmazione. Il concetto era fondamentale nel campo dell’<span class="smallcaps">ai</span>, anche se il termine «apprendimento» era fuorviante, giacché le macchine non pensano e non apprendono come gli esseri umani. Thrun notò ben presto che quel ragazzo di St. Louis dall’aria seriosa era particolarmente interessato alla possibilità di conseguenze impreviste in ambito <span class="smallcaps">ai</span>. Cosa poteva succedere se una macchina imparava a fare la cosa sbagliata?</p>
			<p class="testo" id="p_0024">Thrun spiegò che i sistemi di <span class="smallcaps">ai</span> potevano agire nei modi più imprevedibili per raggiungere la loro «funzione di fitness», ovvero l’obiettivo, e se un’<span class="smallcaps">ai</span> fosse stata progettata con una funzione di fitness mirata alla sopravvivenza e alla riproduzione, avrebbe potuto involontariamente spazzare via tutta la vita biologica sulla Terra. Tuttavia, questo non presupponeva che l’<span class="smallcaps">ai</span> fosse malvagia. Semplicemente, secondo Thrun, era inconsapevole della portata delle sue azioni. Le sue motivazioni non sarebbero state così diverse da quelle che ci spingono a lavarci le mani. Non è che odiamo i batteri della pelle, e tantomeno vogliamo distruggerli: vogliamo soltanto avere le mani pulite.</p>
			<p class="testo" id="p_0025">Altman rifletté a lungo sull’idea. Da appassionato di fantascienza, si chiese se fosse quello il motivo per cui gli esseri umani non avevano mai avuto contatti con forme di vita aliene. Forse anche gli abitanti di altri pianeti avevano provato a creare un’<span class="smallcaps">ai</span>, per poi vedersi annientati dalla loro stessa creatura. Se questo destino si poteva in qualche modo evitare, allora qualcuno doveva progettare un’<span class="smallcaps">ai</span> affidabile prima che qualcun altro realizzasse quella pericolosa.</p>
			<p class="testo" id="p_0026">Il seme di quest’idea sarebbe rimasto dormiente nella mente di Altman per poco più di un decennio, prima di sbocciare nella creazione di Open<span class="smallcaps">ai</span>. Al momento, però, era un progetto troppo vasto. Accademici come Thrun costruivano sistemi di <span class="smallcaps">ai</span>. Studenti di Stanford come Altman creavano start-up destinate a diventare aziende come Google, Cisco e Yahoo. Il giovane nerd coltivava la stessa ambizione. Gli serviva solo un’idea imprenditoriale. L’illuminazione arrivò al termine di una lezione. «Non sarebbe fantastico se potessi aprire il telefono e vedere una mappa con la posizione di tutti i miei amici?» chiese a Nick Sivo, suo collega di studi nonché amico.</p>
			<p class="testo" id="p_0027">E se avesse creato una mappa digitale per il cellulare su cui fosse stato possibile rintracciare gli amici e ne avesse fatto il prodotto principale di una nuova azienda? Certo, avviare un’azienda non era cosa facile. Bisognava raccogliere fondi da investitori di venture capital e, benché ce ne fossero decine nel raggio di pochi chilometri da Stanford, Altman era comunque giovane e inesperto. La risposta arrivò dall’altra costa degli Stati Uniti, ovvero da Cambridge, nel Massachusetts, dove un imprenditore tecnologico affermato stava avviando quello che aveva definito un <em class="calibre3">boot camp</em> per giovani imprenditori. Altman e Sivo decisero di iscriversi al programma di tre mesi, chiamato Y Combinator, e di creare una start-up. Y Combinator sarebbe poi diventato l’acceleratore di start-up di maggior successo di tutti i tempi, finanziando aziende tecnologiche come Airbnb, Stripe e Dropbox, in grado di raggiungere un valore complessivo di 400 miliardi di dollari.</p>
			<p class="testo" id="p_0028">Altman, all’epoca diciannovenne, non sapeva nulla di tutto questo. La maggior parte degli investitori nella Silicon Valley liquidava Y Combinator come una sorta di campo estivo per hacker. Il suo ideatore era Paul Graham, un informatico di quarantun anni che indossava bermuda cargo ed era diventato milionario dopo aver venduto la sua azienda di e-commerce a Yahoo. Raggiunto il benessere economico, Graham si era reinventato come pensatore, pubblicando sul suo sito web saggi su argomenti che andavano ben oltre il campo ristretto degli esperti del software per spaziare dall’economia alla genitorialità, dalla libertà di espressione a cosa significasse essere nerd alle superiori.</p>
			<p class="testo" id="p_0029">Tuttavia, i suoi saggi più popolari, quelli che spingevano ragazzi come Altman a seguirlo con la stessa devozione riservata ai leader spirituali, erano incentrati sulla costruzione di start-up. In quei saggi, Graham sottolineava ripetutamente come la qualità del fondatore di una start-up contasse più di ogni altra cosa. Non serviva un’idea brillante per avviare un’azienda tecnologica di successo. Bastava che ci fosse una persona brillante al comando.</p>
			<p class="testo" id="p_0030">«Il piano di Google, per esempio, consisteva semplicemente nel creare un motore di ricerca che non facesse schifo», scriveva Graham. Ed ecco dove aveva portato questo approccio. I momenti «eureka» appartenevano al passato. Erano i fondatori a fare la differenza, e i migliori erano gli hacker: programmatori disposti a infrangere la saggezza convenzionale per costruire qualcosa di nuovo. In quanto hacker, faceva notare Graham, «potreste essere trentasei volte più produttivi di quanto ci si aspetterebbe da voi in un normale lavoro aziendale».</p>
			<p class="testo" id="p_0031">Avviare un’azienda tecnologica nella Silicon Valley era persino un atto patriottico, poiché ricalcava l’individualismo dei padri fondatori americani. «Gli hacker sono indisciplinati», scriveva. «Questa è l’essenza dell’hacking. Ed è anche l’essenza dell’americanità. Non è un caso che la Silicon Valley si trovi in America e non in Francia, Germania, Inghilterra o Giappone. In quei paesi, la gente colora dentro i margini.»</p>
			<p class="testo" id="p_0032">Il percorso era quasi semplice, per come lo predicava Graham: avvia la tua azienda da zero, inizia con un prodotto minimo funzionante e ottimizzalo nel tempo. Lavora in un ambiente ristretto, perché è meglio avere dieci persone che adorano ciò che hai creato anziché mille che si limitano ad apprezzarlo. E non aver paura di riscrivere le regole lungo il cammino. Anzi, perché non riscrivere addirittura la società nel suo complesso?</p>
			<p class="testo" id="p_0033">Le idee di Graham avrebbero in seguito influenzato profondamente la Silicon Valley, alimentando una nuova convinzione dominante secondo cui la visione dei fondatori di una start-up era così sacra da giustificare una sorta di impunità, quasi fossero esseri divini. È per questo che i fondatori di Google e Facebook hanno potuto crearsi un’immagine di moderni autocrati del business, spesso assicurandosi il controllo della maggioranza delle azioni con diritto di voto e orientando talvolta le rispettive aziende verso scelte discutibili (un esempio emblematico: la scarsa opposizione da parte del consiglio di amministrazione e degli azionisti di Facebook alla strampalata e costosa decisione di Mark Zuckerberg di trasformare l’azienda in un’impresa orientata alla realtà virtuale). Grazie a una struttura azionaria a doppia classe, molti fondatori di start-up tecnologiche, tra cui quelli di Airbnb e Snapchat, hanno potuto mantenere un livello di controllo inusuale sulle loro aziende. Per Graham e altri, questo genere di autorità era più che giustificato. Quando le persone più intelligenti e talentuose avevano una visione a lungo termine, bisognava dar loro la libertà di realizzarla.</p>
			<p class="testo" id="p_0034">In Altman, Graham vedeva quello stesso istinto da hacker: estremamente curioso e intelligente, era capace di pensare in grande. Ma c’era dell’altro. Quel ragazzino dai capelli scuri e arruffati sembrava a suo agio con le persone più mature, tanto da non avere alcun problema a gestire figure come lo stesso Graham, di vent’anni più grande. Quando Graham gli suggerì di aspettare un anno prima di entrare nel programma di Y Combinator, dato che era appena diciannovenne, il ragazzo rispose che sarebbe venuto comunque. E la simpatia fu immediata.</p>
			<p class="testo" id="p_0035">Gli altri partecipanti a Y Combinator erano per lo più ingegneri e hacker, tra cui i fondatori del popolare forum online Reddit. Nell’ambito del nuovo programma, Graham e sua moglie, Jessica Livingston, assegnarono 6.000 dollari a ogni start-up, una somma basata sull’assegno che il <span class="smallcaps">mit</span> riconosceva durante l’estate a specializzandi e dottorandi. Mentre la maggior parte dei venture capitalist investiva milioni di dollari nelle start-up, Graham incoraggiava i fondatori a fare di più con meno, ovvero a puntare alla cosiddetta «redditività da ramen», scoraggiandoli dal reclutare avvocati, banchieri ed esperti di pubbliche relazioni per portare avanti il lavoro da soli, a costi inferiori.</p>
			<p class="testo" id="p_0036">Lo stesso Graham faceva tutto in economia. Ogni martedì sera preparava la cena – fricassea di pollo, la sua specialità – e invitava gli amici perché parlassero di start-up, mentre la moglie si occupava delle pratiche legali per ogni nuova azienda.</p>
			<p class="testo" id="p_0037">Altman e il suo amico Sivo battezzarono la loro nuova azienda Loopt, e il primo si trasferì a Cambridge, in Massachusetts, per lavorare in quello che allora era l’ufficio di Y Combinator, vicino all’abitazione di Graham. Tra i due si venne a creare un rapporto simile a quello che il ragazzo aveva stretto con il preside delle superiori. Tra i giovani imprenditori di belle speranze, Graham era una specie di leader spirituale, e tutti lo chiamavano semplicemente <span class="smallcaps">pg</span>. Altman prendeva molto sul serio gli insegnamenti di Graham e vedeva Loopt non come un’azienda destinata a renderlo ricco, ma come un’idea capace di migliorare il mondo. Lavorava incessantemente al prototipo, tenendosi in piedi a forza di ramen in scatola e gelato al caffè di Starbucks. Lavorò così duramente e mangiò così male da contrarre lo scorbuto a causa della carenza di vitamina C.</p>
			<p class="testo" id="p_0038">Benché fosse un programmatore più che discreto, il giovane Altman era ancora più in gamba come imprenditore. Non aveva remore a contattare i dirigenti di Sprint, Verizon e Boost Mobile per proporre loro una visione ambiziosa: cambiare il modo in cui le persone socializzavano e utilizzavano il proprio telefono. Parlando con voce sommessa e con un’eleganza affinata grazie ai corsi di scrittura creativa, spiegava come Loopt sarebbe diventato essenziale per chiunque possedesse un cellulare. Dato che gli app store ancora non esistevano, ovviamente, bisognava affidarsi agli operatori mobili perché preinstallassero Loopt su alcuni dei primi smartphone. Per questo motivo era fondamentale ottenere il supporto dei dirigenti delle telecomunicazioni, e Altman era un maestro nel promuovere la neonata azienda. Sprint, Verizon, Boost e persino BlackBerry accettarono di integrare il suo servizio sui loro dispositivi.</p>
			<p class="testo" id="p_0039">Alla fine del programma trimestrale di Y Combinator, Altman riuscì a raccogliere fondi con cui far crescere la sua start-up. Presentò la sua idea di Loopt a un gruppo di quindici investitori, per lo più amici facoltosi di Graham, per circa quindici minuti, per poi rivolgersi a investitori con risorse ancora maggiori: le società di venture capital della Silicon Valley. Ricevette diverse offerte e accettò 5 milioni di dollari da due delle principali società di venture capital che in passato avevano finanziato Google, Yahoo e PayPal.</p>
			<p class="testo" id="p_0040">Con tutti questi finanziamenti, Altman lasciò la Stanford University per concentrarsi a tempo pieno su Loopt. Si trasferì a Palo Alto, in California, con un gruppetto di ingegneri che aveva assunto, sistemandosi nello spazio di coworking di Sequoia. Per un certo periodo, il team lavorò ogni giorno fino a tarda sera accanto ai creatori di YouTube, prima che Altman decidesse di traslocare in quello che sarebbe stato il loro primo ufficio a Mountain View, un’area immobiliare di prestigio a pochi isolati dal quartier generale di Google: il cuore pulsante della Silicon Valley.</p>
			<p class="testo" id="p_0041">Questa era la terra dei pensatori visionari. Lì non ci si limitava ad avviare un’azienda: si costruivano imperi. Oppure si puntava a creare qualcosa all’avanguardia, tra scienza e tecnologia. Se volevi condurre ricerche scientifiche su una malattia come l’Alzheimer, potevi rivolgerti a un’università della East Coast o in Europa. Se invece volevi invertire il processo d’invecchiamento, l’unico posto in cui andare era la Silicon Valley.</p>
			<p class="testo" id="p_0042">Il vero punto di forza della regione era la sua rete di contatti. In qualsiasi momento, a un qualsiasi evento, potevi imbatterti in qualcuno in grado di dare una spinta decisiva al tuo business. Fare colazione da Buck’s, a Woodside, in California, ti dava la possibilità di incrociare il cofondatore di Yahoo intento a mangiare frutta e yogurt, seduto allo stesso tavolo in cui Elon Musk aveva tenuto il suo primo incontro per ottenere un finanziamento per PayPal. E mentre ordinavi un drink al Musto Bar del Battery Club di San Francisco potevi incontrare uno dei cofondatori di Facebook.</p>
			<p class="testo" id="p_0043">Altman si integrò rapidamente nella rete di programmatori, investitori e dirigenti della Silicon Valley. Se sapevi come inserirti in quel circolo esclusivo, avevi maggiori possibilità di lasciarti travolgere dal successo che trasformava i suoi membri in miliardari. Altman era talmente bravo nel fare networking che riuscì a stringere le giuste connessioni per presentare Loopt alla prestigiosa conferenza annuale per sviluppatori di Apple, nel 2008. Con addosso un paio di jeans e due polo, una verde e una rosa, che gli conferivano l’aspetto di un presentatore di programmi per bambini, il giovane imprenditore dinoccolato dichiarò al suo pubblico che Loopt era il più grande servizio al mondo di social mapping. «Rendiamo possibile la serendipità», disse, fissando la platea con un sorriso appena accennato.</p>
			<p class="testo" id="p_0044">In superficie, sembrava tutto perfetto, ma in realtà Loopt arrancava. La gente non era così entusiasta di usare la mappa digitale di Altman per reperire i propri amici. L’imprenditore dagli occhi sognanti credeva che i ragazzi con uno smartphone desiderassero incontrare fisicamente gli amici tanto quanto lui. Ma organizzare un rendez-vous con gli amici in un bar o contattare perfetti sconosciuti per una estemporanea partita di basket richiedeva uno sforzo che pochi erano disposti a fare, soprattutto considerando che l’interazione tramite uno schermo era decisamente più semplice. Con il passare degli anni, sempre più persone preferivano interagire con gli amici tramite social network come Facebook che, di fatto, cresceva molto più velocemente di Loopt. Se il primo contava ormai centinaia di milioni di utenti attivi, l’altro si era fermato a cinque milioni di registrazioni.</p>
			<p class="testo" id="p_0045">Inoltre, Loopt stava diventando piuttosto controverso. Un anno dopo aver fondato l’azienda, Altman ricevette una chiamata dall’ex preside delle superiori, Andy Abbott. Gli riferì che i genitori stavano costringendo i figli a usare Loopt per monitorarne gli spostamenti, e un genitore aveva persino chiamato la scuola durante una gita scolastica per segnalare che l’autobus su cui viaggiava il figlio stava andando troppo veloce. «Guarda cos’hai combinato», chiosò, scherzando solo per metà.</p>
			<p class="testo" id="p_0046">Altman aveva sentito di peggio. «Abbiamo ricevuto segnalazioni da gruppi per i diritti delle donne», ammise. Alcuni uomini obbligavano le mogli a installare Loopt per tenerne sempre sott’occhio i movimenti. Un utilizzo inquietante e potenzialmente pericoloso della sua creatura. «Ma stiamo lavorando a una soluzione», si affrettò ad aggiungere. Gli utenti di Loopt avrebbero potuto falsificare la loro posizione. Una donna in difficoltà avrebbe potuto fingersi a casa mentre era al supermercato.</p>
			<p class="testo" id="p_0047">Se molti imprenditori, al suo posto, avrebbero negato il problema, Altman sembrava invece intenzionato ad affrontarlo apertamente. Da adolescente aveva imparato che tenere le cose dentro un cassetto non faceva che peggiorare la situazione. Meglio portarle alla luce. A un certo punto ricevette una chiamata da Jessica Lessin, una tenace reporter sul mondo tecnologico per il «Wall Street Journal», che voleva saperne di più sui problemi di Loopt riguardo alla privacy e su alcune preoccupazioni legate a un possibile uso improprio dell’applicazione. Con sua sorpresa, la giornalista trovò Altman così desideroso di parlare della controversia da inviarle un lungo documento in cui elencava tutti i rischi connessi all’uso della sua app, secondo quanto lei stessa avrebbe riferito in seguito.</p>
			<p class="testo" id="p_0048">Quello che sembrava un suicidio professionale si rivelò una mossa astuta, una sorta di psicologia inversa ben calcolata cui Altman non avrebbe esitato a ricorrere anche in futuro. Mostrandosi più che preoccupato nell’ipotesi degli scenari peggiori, Altman disarmava in partenza ogni critica: non c’era più niente da rinfacciargli, se aveva già fatto tutto da solo. Dava l’impressione di essere fin troppo onesto, anche a suo discapito, benché con tutta probabilità la cosa più giusta da fare con un’app utilizzata per molestare persone vulnerabili sarebbe stata chiuderla.</p>
			<p class="testo" id="p_0049">Alla fine, furono i consumatori a decidere per lui. Altman aveva sottovalutato la scomodità di inviare le proprie coordinate <span class="smallcaps">gps</span> per incontrare qualcuno. «Ho imparato che non puoi costringere gli esseri umani a fare qualcosa che non vogliono fare», avrebbe dichiarato in seguito.</p>
			<p class="testo" id="p_0050">Il giovane imprenditore aveva passato gran parte dei suoi vent’anni ad affannarsi inutilmente per far crescere Loopt. Aveva sfruttato le nuove notifiche push dell’iPhone per inoltrare avvisi sulle schermate degli utenti e incentivarli a usare la funzione chat di Loopt. Aiutava gli inserzionisti a inviare «offerte lampo» agli utenti di Loopt. Presentava ogni aggiornamento come fosse un successo clamoroso. «La risposta è stata straordinaria», dichiarò in un’intervista del 2010. Ma si trattava di aria fritta. Nel 2012, solo poche migliaia di persone in tutto il mondo usavano regolarmente Loopt. Addio impero. Come la stragrande maggioranza delle start-up tecnologiche, anche Loopt era stata un buco nell’acqua.</p>
			<p class="testo" id="p_0051">Nel mondo delle start-up tecnologiche, l’obiettivo finale di un fondatore è far sì che la sua idea si trasformi in un’azienda da miliardi di dollari o che gli consenta di fare miliardi di dollari vendendola a qualche colosso. Rimanere indipendenti era sempre più difficile, e la maggior parte delle aziende finiva per essere fagocitata da giganti tecnologici come Google o Facebook. Spesso, chi riusciva a vendere utilizzava il ricavato per avviare una nuova azienda e rilanciare il ciclo, da vero e proprio imprenditore seriale. Ma l’uscita di scena di Loopt non fu certo spettacolare. Nel 2012, Altman la vendette a un’azienda di servizi finanziari specializzata in carte prepagate per circa 43 milioni di dollari, cifra appena sufficiente a coprire i debiti verso investitori e dipendenti.</p>
			<p class="testo" id="p_0052">Avrebbe potuto abbandonare la Silicon Valley in quel momento, ma il crollo di Loopt non fece altro che rafforzare la sua determinazione a creare qualcosa di più significativo. Non era il primo cane sciolto nel mondo della tecnologia a trovare ambizioni più grandi nelle ceneri di un fallimento. Circa un decennio prima, Elon Musk era stato cacciato dal consiglio di amministrazione di PayPal. Scottato da quell’esperienza, Musk aveva deciso che lavorare su un progetto superficiale come un servizio di pagamenti per consumatori non facesse più per lui. «La mia prossima azienda dovrà portare un effetto benefico a lungo termine», aveva dichiarato in un’intervista. Pochi anni dopo, avrebbe incontrato i fondatori di Tesla e si sarebbe impegnato a salvare l’umanità dalla minaccia del cambiamento climatico.</p>
			<p class="testo" id="p_0053">Lanciando uno smartphone su un gruppo di persone sedute all’interno dell’esclusivo Battery Club di San Francisco, centrereste almeno tre persone impegnate a salvare il mondo. Molti imprenditori della Silicon Valley si sono convinti, prima o poi, del fatto che la loro app stesse elevando l’umanità; e se alcuni di loro hanno davvero ideato prodotti utili per milioni di persone, molti altri hanno sviluppato un vero e proprio complesso da messia. L’enfasi sull’innovazione ha reso pervasiva questa cultura del salvatore, alimentandola con i principi di Graham secondo cui il fondatore sa sempre meglio degli altri qual è la cosa giusta. Chiunque facesse parte di quella ristretta élite di hacker versati all’innovazione poteva risolvere non soltanto problemi ingegneristici, ma anche dilemmi sociali che da anni affliggevano l’umanità.</p>
			<p class="testo" id="p_0054">Altman voleva che Loopt unisse le persone perché era quello di cui avevano bisogno. Eravamo tutti sempre più incollati agli schermi, impegnati a fare scrolling senza pensare e a dispensare «like» su diversi social per creare una connessione umana sempre più quantificata. Doveva provare qualcosa di più significativo, dando magari alle persone ciò che non sapevano di volere. Questo era ciò che Apple faceva con successo da anni; nella Silicon Valley, era il segreto che tutti cercavano di decifrare.</p>
			<p class="testo" id="p_0055">Il giovane originario di St. Louis sentiva il bisogno di immergersi nuovamente nel mondo delle start-up e integrarsi così bene nelle reti della Silicon Valley da identificarsi con tutte quelle aziende che proclamavano di voler cambiare il mondo. Si sarebbe trasformato in una versione ancora più profonda dei suoi vecchi mentori, per poi tuffarsi di nuovo su ciò che aveva iniziato a elaborare nel laboratorio di intelligenza artificiale di Stanford. Questo lo avrebbe portato a perseguire un obiettivo ancora più ambizioso: salvare l’umanità da una minaccia esistenziale imminente e portarle in dono una prosperità mai sperimentata prima.</p>
		</section>
	</body>
</html>
